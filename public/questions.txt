783. Dacă făptuitorul, cu aceeași ocazie, lovește mai multe persoane va exista:
a) o singură infracțiune de lovire sau alte violențe;
b) tot atâtea infracțiuni de lovire sau alte violențe câte persoane au fost lovite, în concurs;
c) infracțiunea de încaierare.

784. Dacă lovirea sau orice acte de violență au ca și consecință producerea de leziuni traumatice a căror gravitate este evaluată prin zile de îngrijiri medicale de cel mult 90 de zile, se va reține:
a) tentativa la infracțiunea de omor;
b) infracțiunea de vătămare corporală;
c) infracțiunea de lovire sau alte violențe, varianta agravată.

785. În cazul infracțiunii de loviri sau alte violențe:
a) tentativa este pedepsită;
b) acțiunea penală se pune în mișcare la plângerea prealabilă a persoanei vătămate;
c) elementul material nu poate consta într-o inacțiune.

786. Atunci când lovirea sau orice acte de violență au cauzat punerea în primejdie a vieții persoanei, se reține:
a) infracțiunea de vătămare corporală;
b) infracțiunea de loviri sau alte violențe, varianta agravată;
c) tentativa la infracțiunea de omor.

787. Fapta persoanei care lovește victima poate constitui:
a) infracțiunea de vătămare corporală dacă în urma loviturii s-a cauzat victimei un prejudiciu estetic grav și permanent;
b) infracțiunea de loviri sau alte violențe dacă s-a provocat victimei leziuni traumatice sau afectarea sănătății unei persoane, care au necesitat, pentru vindecare, mai mult de 90 de zile de îngrijiri medicale;
c) vătămare corporală din culpă dacă s-au cauzat victimei doar suferințe fizice.

788. Reprezintă infracțiune de vătămare corporală fapta prin care s-a cauzat:
a) o suferință fizică;
b) un prejudiciu estetic;
c) avortul.

789. Infracțiunea de loviri sau vătămări cauzatoare de moarte se poate săvârși:
a) numai cu intenție directă;
b) prin lovire sau orice acte de violență;
c) numai prin acțiune.

790. Pentru încadrarea faptei în vătămare corporală este necesar să se cauzeze:
a) o infirmitate fizică permanentă;
b) un prejudiciu estetic grav;
c) punerea în primejdie a vieții persoanei.

791. Se va reține varianta agravată a infracțiunii de vătămare corporală când:
a) fapta a fost săvârșită în scopul punerii în primejdie a vieții persoanei;
b) fapta a fost săvârșită în scopul producerii avortului;
c) fapta a fost săvârșită în scopul producerii unui prejudiciu estetic grav și permanent.

792. În cazul infracțiunii de vătămare corporală din culpă:
a) acțiunea penală se pune în mișcare la plângerea prealabilă a persoanei vătămate;
b) vătămarea este este doar culpa cu prevedere;
c) tentativa este posibilă și se pedepsește.

793. Infracțiunea de omor și infracțiunea de loviri sau vătămări cauzatoare de moarte:
a) au același obiect juridic;
b) au același obiect material;
c) pot fi săvârșite cu intenție depășită.

794. În sarcina conducătorului auto care, conducând cu viteză peste limita legală, a produs un accident rutier soldat cu 2 victime dintre care una a decedat iar alta a necesitat 92 de zile de îngrijiri medicale, se va reține:
a) o infracțiune de ucidere din culpă și o infracțiune de vătămare corporală din culpă, în concurs;
b) doar o infracțiune de ucidere de culpă în varianta agravată, fapta fiind săvârșită asupra a două persoane;
c) o infracțiune de ucidere din culpă și o infracțiune de vătămare corporală, în concurs.

795. Vătămarea corporală din culpă a unei persoane, ce necesită pentru vindecare 50 de zile de îngrijiri medicale:
a) reprezintă infracțiune dacă făptuitorul se afla sub influența băuturilor alcoolice ori a unei substanțe psihoactive;
b) determină reținerea infracțiunii de loviri sau alte violențe;
c) reprezintă infracțiune doar dacă a fost săvârșită ca urmare a nerespectării dispozițiilor legale sau a măsurilor de prevedere pentru exercitarea unei profesii sau meserii ori pentru efectuarea unei anumite activități.

796. Infracțiunea de vătămare corporală din culpă se reține în varianta agravată:
a) când fapta a fost săvârșită de două sau mai multe persoane;
b) când urmările s-au produs făptă de două sau mai multe persoane;
c) când fapta a fost săvârșită de o persoană care a mai săvârșit anterior o infracțiune de vătămare corporală din culpă.

797. În cazul infracțiunii de vătămare corporală din culpă săvârșită de către o persoană aflată sub influența băuturilor alcoolice:
a) existența infracțiunii nu este condiționată de o anumită limită a îmbibației alcoolice;
b) este necesar ca persoana să aibă o îmbibație alcoolică de peste 0,8 g/l alcool pur în sânge;
c) este necesar ca persoana să aibă o îmbibație alcoolică de peste 0,4 g/l alcool pur în sânge.

798. Potrivit unei Decizii a I.C.C.J., infracțiunea de rele tratamente aplicate minorului:
a) absoarbe infracțiunea de loviri sau alte violențe;
b) se reține în concurs ideal cu infracțiunea de lipsire de libertate în mod ilegal;
c) absoarbe infracțiunea de vătămare corporală.

799. Fapta de a aplica o lovitură de cuțit în zona toracică, faptă ce a determinat decesul victimei reprezintă:
a) infracțiunea de omor;
b) infracțiunea de loviri sau vătămări cauzatoare de moarte;
c) infracțiunea de vătămare corporală care a determinat punerea în primejdie a vieții persoanei.

800. Când făptuitorul aplică cu intenție mai multe lovituri de cuțit în zona toracică producând leziuni ce au pus în pericol viața victimei se reține:
a) infracțiunea de loviri sau alte violențe dacă s-au cauzat leziuni traumatice care au necesitat, pentru vindecare, cel mult 90 de zile;
b) tentativa la infracțiunea de omor;
c) infracțiunea de vătămare corporală.

801. Uciderea copilului nou-născut imediat după naștere, dar nu mai târziu de 24 de ore, săvârșită de către mama aflată în stare de tulburare psihică:
a) constituie infracțiunea de uciderea ori vătămarea nou-născutului săvârșită de către mamă;
b) nu constituie infracțiune datorită stării de tulburare psihică în care se afla mama;
c) constituie infracțiunea de violență în familie.

802. Uciderea copilului nou-născut, imediat după naștere, dar nu mai târziu de 24 de ore, săvârșită de către tatăl acestuia, constituie infracțiunea de:
a) ucidere ori vătămarea nou-născutului;
b) omor calificat;
c) violență în familie.

803. Fapta mamei de a aplica copilului în vârstă de 5 zile, cu intensitate, multiple lovituri cu palma în cap și care a avut ca urmare moartea acestuia, constituie infracțiunea de:
a) loviri sau vătămări cauzatoare de moarte;
b) uciderea ori vătămarea copilului nou-născut săvârșită de către mamă;
c) violență în familie.

804. Poate fi subiect activ al infracțiunii de rele tratamente aplicate minorului:
a) doar părintele minorului;
b) orice persoană care răspunde penal;
c) orice persoană în grija căreia se află minorul.

805. Subiectul activ nemijlocit este circumstanțiat în cazul:
a) infracțiunii de vătămare corporală;
b) uciderii copilului nou-născut săvârșită de către mamă;
c) infracțiunii de determinare sau înlesnirea sinuciderii.

806. Uciderea cu intenție a unui membru de familie realizează conținutul infracțiunii de:
a) omor calificat;
b) omor în concurs cu infracțiunea de violență în familie;
c) violență în familie.

807. În ipoteza în care inculpatul a aplicat, cu aceeași ocazie, mai multe lovituri asupra a două persoane, membri de familie, care au pricinuit leziuni traumatice a căror gravitate a fost evaluată prin 7–10 zile de îngrijiri medicale respectiv 12–14 zile de îngrijiri medicale, se va reține:
a) o singură infracțiune de violență în familie;
b) două infracțiuni de violență în familie, aflate în concurs;
c) o infracțiune de violență în familie în concurs cu două infracțiuni de loviri sau alte violențe.

808. Fapta inculpatului de a aplica numeroase lovituri cu pumnii și picioarele, soției sale, producându-i vătămări ce necesită pentru vindecare 21 de zile de îngrijiri medicale, constituie:
a) infracțiunea de lovire sau alte violențe în variantă agravată;
b) infracțiunea de violență în familie;
c) infracțiunea de vătămare corporală și infracțiunea de violență în familie, în concurs formal.

809. Lovirea sau orice acte de violență cauzatoare de suferințe fizice săvârșite asupra copilului nou-născut imediat după naștere, dar nu mai târziu de 24 de ore, constituie:
a) varianta atenuată a infracțiunii de ucidere ori vătămarea nou-născutului săvârșită de către mamă, dacă mama se află în stare de tulburare psihică (art. 200 alin. 2);
b) infracțiunea de violență în familie chiar dacă este săvârșită de către mama aflată în stare de tulburare psihică;
c) în toate cazurile infracțiunea de lovire sau alte violențe indiferent de starea de vădită vulnerabilitate a persoanei vătămate, datorate vârstei.

810. În cazul infracțiunii de vătămarea fătului:
a) poate fi săvârșită de persoana însărcinată care vătămă fătul în perioada sarcinii;
b) nu se pedepsește mama aflată în stare de tulburare psihică care vatămă fătul în timpul nașterii;
c) subiectul activ nemijlocit este circumstanțiat putând fi doar un medic.

811. Infracțiunea de lipsire de libertate în mod ilegal:
a) se consumă în momentul în care victima își redobândește libertatea;
b) se reține în varianta agravată în cazul răpirii unei persoane aflate în imposibilitate de a-și exprima voința ori de a se apăra;
c) se reține în varianta agravată dacă fapta este săvârșită de către o persoană înarmată.

812. Infracțiunea de lipsire de libertate în mod ilegal se realizează întotdeauna în variantă agravată când este săvârșită:
a) asupra unui minor;
b) asupra unui membru de familie;
c) prin răpirea unei persoane aflate în imposibilitatea de a-și exprima voința ori de a se apăra.

813. Lipsirea de libertate în mod ilegal:
a) este mai gravă în cazul în care fapta este săvârșită punând în pericol sănătatea sau viața victimei;
b) se absoarbe întotdeauna în conținutul infracțiunii de viol;
c) nu poate fi comisă sub forma infracțiunii continue.

814. Amenințarea:

a) constă în fapta de a amenința o persoană cu darea în vileag a unei fapte reale sau imaginare, compromițătoare pentru persoana amenințată ori pentru un membru de familie al acesteia, în scopul de a dobândi în mod injust un folos nepatrimonial, pentru sine ori pentru altul;
b) constă în fapta de a amenința o persoană cu săvârșirea unei infracțiuni sau a unei fapte păgubitoare îndreptate împotriva sa ori a altei persoane, dacă este de natură să îi producă o stare de temere;
c) se reține în concurs cu infracțiunea de omor atunci când actul a avut loc în aceeași împrejurare și asupra aceleiași victime.

815. În cazul infracțiunii de amenințare:

a) acțiunea penală se pune în mișcare la plângerea prealabilă a persoanei vătămate;
b) amenințarea cu săvârșirea unei infracțiuni sau a unei fapte păgubitoare este necesar să producă o stare de temere;
c) tentativa se pedepsește.

816. La infracțiunea de șantaj, varianta agravată, folosul poate fi:

a) nepatrimonial și injust;
b) nepatrimonial;
c) patrimonial.

817. Amenințarea cu darea în vileag a unei fapte reale sau imaginare, compromițătoare pentru persoana amenințată ori pentru un membru de familie al acesteia, în scopul de a dobândi un folos patrimonial, constituie:

a) infracțiunea de amenințare;
b) infracțiunea de amenințare în concurs cu infracțiunea de șantaj;
c) infracțiunea de șantaj.

818. Cel care constrânge o persoană să dea, să facă, să nu facă sau să sufere ceva, în scopul de a dobândi în mod injust un folos patrimonial, pentru sine ori pentru altul, răspunde pentru:

a) infracțiunea de tâlhărie;
b) infracțiunea de șantaj;
c) infracțiunea de loviri sau alte violențe.

819. La infracțiunea de șantaj:

a) pentru existența ei în varianta tip nu este necesară dobândirea folosului nepatrimonial;
b) acțiunea penală se pune în mișcare la plângerea prealabilă a persoanei vătămate;
c) tentativa se pedepsește.

820. Fapta de a stropi persoana vătămată, în mod deliberat, la nivelul superior al corpului, inclusiv al capului (cap, gât, trunchi, mâini) cu spirit medicinal urmată de aprinderea unei brichete, provocând leziuni traumatice care au necesitat 15-17 zile de îngrijiri medicale, determină reținerea:
a) infracțiunii de amenințare;
b) tentativei la infracțiunea de omor;
c) infracțiunea de loviri sau alte violențe.

821. Fapta celui care, în mod repetat, urmărește fără drept sau fără un interes legitim, o persoană ori îi supraveghează locuința, locul de muncă sau alte locuri frecventate de către aceasta, cauzând-i astfel o stare de temere:
a) nu constituie infracțiune;
b) realizează conținutul infracțiunii de violarea vieții private;
c) realizează conținutul infracțiunii de hărțuire.

822. Infracțiunea de viol:
a) absoarbe întotdeauna infracțiunea de lipsire de libertate în mod ilegal;
b) se reține în concurs cu infracțiunea de lipsire de libertate în mod ilegal;
c) se reține întotdeauna în concurs cu infracțiunea de lipsire de libertate în mod ilegal.

823. Se reține întotdeauna varianta agravată a infracțiunii de viol dacă:
a) fapta a avut ca urmare producerea unor leziuni care au necesitat 10 zile de îngrijiri medicale;
b) fapta a avut ca urmare moartea sau sinuciderea victimei;
c) fapta a fost comisă în scopul producerii de materiale pornografice.

824. La infracțiunea de viol elementul material se poate realiza:
a) numai printr-un raport sexual;
b) printr-un act sexual oral;
c) prin orice act de natură sexuală.

825. În cazul infracțiunii de viol:
a) forma de vinovăție este intenția depășită atunci când fapta are ca urmare moartea victimei;
b) subiectul pasiv nu poate fi un membru de familie al făptuitorului;
c) tentativa se pedepsește în toate cazurile.

826. Raportul sexual, actul sexual anal sau oral, precum și orice alte acte de penetrare vaginală sau anală comise de un major cu un minor care nu a împlinit vârsta de 16 ani constituie:
a) infracțiunea de viol săvârșit asupra unui minor;
b) infracțiunea de act sexual cu un minor;
c) infracțiunea de act sexual cu un minor în varianta agravată.

827. În cazul infracțiunii de viol săvârșit asupra unui minor:
a) subiectul pot fi de sex diferit sau de același sex;
b) tentativa nu se pedepsește în nicio situație;
c) acțiunea penală se pune în mișcare la plângerea prealabilă a persoanei vătămate.

828. Raportul sexual, actul sexual anal sau anal, precum și orice alte acte de penetrare vaginală sau anală comise de un major cu un minor prin constrângere, punere în imposibilitate de a se apăra ori de a-și exprima voința sau profitând de această stare:
a) se pedepsește numai dacă minorul are vârsta între 16 și 18 ani;
b) nu se pedepsește dacă minorul este major;
c) se pedepsește indiferent de vârsta minorului;

829. Raportul sexual, actul sexual sau anal, precum și orice alte acte de penetrare vaginală sau anală comise de un minor cu un alt minor cu vârsta sub 14 ani:
a) nu se sancționează dacă diferența de vârstă între făptuitor și victimă nu depășește 5 ani;
b) nu constituie infracțiune;
c) nu se sancționează dacă diferența de vârstă între făptuitor și victimă nu depășește 3 ani.

830. Fapta unui major de a obliga un minor în vârstă de 6 ani să întrețină acte sexuale anale și orale reprezintă infracțiunea de:
a) act sexual cu un minor în variantă agravată;
b) viol săvârșit asupra unui minor în variantă agravată;
c) corupere sexuală a minorilor.

831. Violarea victimei urmată de uciderea acesteia de către autorul violului pentru a nu sesiza organele judiciare cu privire la viol reprezintă:
a) infracțiunea de omor calificat săvârșit pentru a înlătura sau a ascunde săvârșirea altei infracțiuni care absoarbe infracțiunea de viol;
b) infracțiunea de viol care are ca urmare moartea victimei;
c) infracțiunea de viol în concurs cu infracțiunea de omor calificat săvârșit pentru a înlătura sau a ascunde săvârșirea altei infracțiuni.

832. Se reține varianta agravată a infracțiunii de viol atunci când:
a) fapta a fost comisă în timpul nopții;
b) fapta a fost comisă de către un membru de familie sau de o persoană care conviețuiește cu victima;
c) fapta a avut ca urmare sinuciderea victimei.

833. Infracțiunea de viol săvârșit asupra unui minor este mai gravă atunci când:
a) fapta a fost comisă în scopul producerii de materiale pornografice;
b) fapta a fost săvârșită asupra a două sau mai multor persoane;
c) diferența de vârstă între făptuitor și victimă nu depășește 5 ani.

834. Atunci când actele de constrângere la viol sunt exercitate asupra femeii însărcinate iar ca urmare a violului se produce avortul se va reține:
a) infracțiunea de viol și infracțiunea de vătămare corporală în concurs;
b) infracțiunea de viol în variantă agravată;
c) doar infracțiunea de vătămare corporală.

835. Fapta soțului de a-și constrânge soția la întreținerea unui raport sexual pe care l-a consumat:
a) constituie infracțiunea de viol;
b) constituie infracțiunea de violență în familie;
c) nu constituie infracțiune.

836. Actul sexual de orice natură săvârșit de un major în prezența unui minor care nu a împlinit vârsta de 16 ani:
a) nu constituie infracțiune;
b) reprezintă infracțiunea de agresiune sexuală săvârșită asupra unui minor;
c) reprezintă infracțiunea de corupere sexuală a minorilor.

837. Constituție infracțiunea de violare de domiciliu:
a) ocuparea, în întregime sau în parte, fără drept, prin violență sau amenințare a unui imobil aflat în posesia altuia;
b) refuzul de a părăsi o locuință la cererea persoanei care o folosește;
c) pătrunderea pe un teren agricol împrejmuit, fără consimțământul persoanei care îl folosește.

838. Există infracțiunea de violare de domiciliu atunci când:
a) se pătrunde fără drept, în orice mod, într-o locuință, fără consimțământul persoanei care o folosește;
b) se pătrunde fără drept, în orice mod, în oricare din sediile, unde o persoană fizică își desfășoară activitatea profesională;
c) se pătrunde fără drept într-un loc împrejmuit chiar dacă nu ține de o locuință, încăpere, dependință.

839. Infracțiunea de violare de domiciliu se realizează în varianta agravată când este săvârșită:
a) prin folosirea de calități oficiale;
b) în timpul nopții;
c) de două sau mai multe persoane împreună.

840. La infracțiunea de violare de domiciliu:
a) subiectul activ este calificat;
b) acțiunea penală se pune în mișcare la plângerea prealabilă a persoanei vătămate;
c) tentativa se pedepsește.

841. Infracțiunea de violare de domiciliu se realizează în varianta agravată când este săvârșită:
a) de o persoană mascată, deghizată sau travestită;
b) prin scoaterea din funcțiune a sistemului de alarmă ori de supraveghere;
c) de o persoană înarmată.

842. Pătrunderea fără drept, în orice mod, în oricare dintre sediile unde o persoană juridică își desfășoară activitatea profesională:
a) nu constituie infracțiune;
b) constituie infracțiunea de violare a sediului profesional;
c) constituie infracțiunea de tulburare de posesie.

843. Pătrunderea fără drept, în orice mod, în oricare dintre sediile unde o persoană fizică își desfășoară activitatea profesională constituie:
a) o infracțiune contra patrimoniului;
b) infracțiunea de violare de domiciliu;
c) infracțiunea de violare a sediului profesional.

844. La infracțiunea de violare de domiciliu:
a) poate fi subiect activ și proprietarul locuinței;
b) elementul material constă într-o acțiune de ocupare, fără drept, a unui imobil;
c) elementul material nu poate consta într-o inacțiune.

845. Ce faptă se va reține în sarcina lui X care, cu intenția de a sustrage bunuri, sare gardul și pătrunde în curtea casei lui Y, fiind surprins înainte de a lua vreun bun:
a) tentativa la infracțiunea de furt calificat;
b) doar infracțiunea de violare de domiciliu;
c) infracțiunea de violare de domiciliu în concurs cu tentativa la infracțiunea de furt.

846. Se va reține infracțiunea de violare de domiciliu:
a) numai în cazul persoanei care pătrunde fără drept într-o locuință;
b) în cazul persoanei care, dorind să pătrundă într-o locuință, sare gardul ce o împrejmuiește;
c) atunci când se ocupă un imobil aflat în posesia altei persoane prin amenințarea acesteia.

847. Subiectul pasiv este întotdeauna calificat (circumstanțiat) în cazul infracțiunii de:
a) viol;
b) viol săvârșit asupra unui minor;
c) violare de domiciliu.

848. Se săvârșește cu intenție depășită:
a) infracțiunea de omor;
b) infracțiunea de ucidere din culpă;
c) infracțiunea de viol care are ca urmare moartea victimei.

849. Spre deosebire de infracțiunea de agresiune sexuală, infracțiunea de viol:
a) se pedepsește doar dacă este săvârșit prin punerea victimei în imposibilitate de a se apăra sau de a-și exprima voința;
b) este mai gravă dacă a fost comisă în scopul producerii de materiale pornografice;
c) constă în raportul sexual, actul sexual oral sau anal cu o persoană, săvârșit prin constrângere, punere în imposibilitate de a se apăra ori de a-și exprima voința sau profitând de această stare.

850. Se va reține omor calificat săvârșit de către o persoană care a mai comis anterior o infracțiune de omor sau o tentativă la infracțiunea de omor atunci când:
a) omorul a fost săvârșit de către o persoană care anterior a comis o infracțiune ucidere din culpă;
b) omorul a fost săvârșit de către o persoană care anterior a comis o infracțiune de loviri sau vătămări cauzatoare de moarte;
c) omorul a fost săvârșit de către o persoană care anterior a comis o tentativă de omor asupra unei femei gravide.

851. Poate fi subiect pasiv al infracțiunii de violență în familie:
a) soacra făptuitorului;
b) fratele soției făptuitorului;
c) fiul adoptiv al făptuitorului.

852. Actul sexual oral comis de un major cu un minor:
a) poate constitui infracțiunea de agresiune sexuală săvârșită asupra unui minor;
b) constituie infracțiunea de viol săvârșită asupra unui minor dacă este săvârșit prin constrângere, punere în imposibilitate de a se apăra ori de a-și exprima voința sau profitând de această stare;
c) constituie infracțiune doar dacă minorul nu a împlinit vârsta de 14 ani.

853. Săvârșirea faptei de către o persoană înarmată face ca fapta să fie săvârșită în varianta agravată, în cazul infracțiunii de:
a) șantaj;
b) violare de domiciliu;
c) viol.

854. Determinarea sau înlesnirea practicării prostituției ori obținerea de foloase patrimoniale de pe urma practicării prostituției de către una sau mai multe persoane reprezintă:
a) infracțiunea de trafic de persoane;
b) infracțiunea de trafic de persoane și infracțiunea de proxenetism în concurs;
c) infracțiunea de proxenetism.

855. Infracțiunea de proxenetism:
a) constă în determinarea sau înlesnirea practicării prostituției ori obținerea de foloase patrimoniale de pe urma practicării prostituției de către una sau mai multe persoane;
b) este mai gravă dacă faptele sunt săvârșite asupra unui minor;
c) este mai gravă când fapta a fost comisă de către un membru de familie.

856. Se va reține infracțiunea de lovire sau alte violențe atunci când:
a) actele de lovire sunt îndreptate împotriva unui polițist aflat în exercitarea atribuțiilor de serviciu;
b) actele de lovire au cauzat victimei o infirmitate;
c) actele de lovire au cauzat victimei suferințe fizice.

857. Este infracțiune contra vieții:
a) uciderea din culpă;
b) lovirile sau vătămările cauzatoare de moarte;
c) violul care are ca urmare moartea victimei.

858. Infracțiunea de loviri sau vătămări cauzatoare de moarte:
a) se săvârșește cu intenție indirectă;
b) se săvârșește cu intenție depășită;
c) se săvârșește din culpă.

859. Infracțiunea de lipsire de libertate:
a) nu se poate săvârși prin inacțiune;
b) poate fi săvârșită doar prin acțiune;
c) poate fi săvârșită fie prin acțiune, fie prin inacțiune.

860. Pretinderea în mod repetat de favoruri de natură sexuală în cadrul unei relații de muncă sau a unei relații similare, dacă prin aceasta victima a fost intimidată sau pusă într-o situație umilitoare, constituie:
a) infracțiunea de hărțuire;
b) infracțiunea de hărțuire sexuală;
c) infracțiunea de șantaj.

861. Pot constitui obiect material al infracțiunii de furt:
a) bunurile imobile;
b) bunurile pierdute de o persoană;
c) orice fel de energie care are valoare economică.

862. Fapta constituie furt:
a) numai dacă bunul este însușit de către cel căruia i-a fost încredințat în baza unui titlu și cu un anumit scop;
b) și dacă bunul aparține în întregime sau în parte făptuitorului, dar în momentul săvârșirii bunul se găsea în posesia sau detenția legitimă a altei persoane;
c) numai dacă luarea bunului din posesia detenția altuia s-a urmat de întrebuințarea de violențe sau amenințări.

863. Constituie întotdeauna furt calificat:
a) furtul săvârșit între membri de familie;
b) furtul săvârșit de către o persoană având asupra sa o armă;
c) furtul săvârșit de către un minor în paguba tutorelui.

864. Poate constitui obiect material al infracțiunii de furt:
a) bunurile abandonate de o persoană;
b) bunurile pierdute de o persoană;
c) energia electrică.

865. Acțiunea penală se pune în mișcare la plângerea prealabilă a persoanei vătămate în cazul:
a) furtului săvârșit de către un minor în dauna tutorelui său;
b) furtului săvârșit într-un mijloc de transport în comun;
c) furtului în scop de folosință.

866. Reprezintă infracțiunea de furt calificat:
a) furtul săvârșit în timpul nopții;
b) furtul săvârșit prin folosirea unei arme ori substanțe explozive, narcotice sau paralizante;
c) furtul săvârșit prin simulare de calități oficiale.

867. Luarea unui vehicul din posesia sau detenția altuia, fără consimțământul acestuia, se pedepsește:
a) numai dacă este luat în scopul însușirii pe nedrept;
b) dacă este luat în scopul de a-l folosi pe nedrept;
c) dacă a intervenit împăcarea.

868. Atunci când X pătrunde fără drept într-o locuință și sustrage un laptop aflat pe masa din bucătărie:
a) se va reține infracțiunea de furt calificat;
b) se va reține infracțiunea de violare de domiciliu în concurs cu infracțiunea de furt;
c) se va reține infracțiunea de tulburare de posesie.

869. Constituie infracțiunea de furt calificat:
a) furtul săvârșit asupra unui bun ce face parte din patrimoniul cultural;
b) furtul săvârșit de două sau mai multe persoane împreună;
c) furtul săvârșit prin folosirea unei arme ori substanțe explozive, narcotice sau paralizante.

870. Furtul în scop de folosință poate avea ca obiect material:
a) un înscris sub semnătură privată, care aparține în tot sau în parte altei persoane;
b) un vehicul;
c) energia electrică.

871. Constituie infracțiune de furt calificat:
a) furtul săvârșit de o persoană având asupra sa o substanță narcotică;
b) furtul săvârșit prin folosirea unei arme;
c) furtul săvârșit prin efracție, escaladare sau prin folosirea fără drept a unei chei adevărate ori a unei chei mincinoase.

872. La infracțiunea de furt:
a) tentativa se pedepsește;
b) se consideră bunuri mobile doar înscrisurile și energia electrică;
c) în toate cazurile, acțiunea penală se pune în mișcare la plângerea prealabilă a persoanei vătămate.

873. Nu reprezintă infracțiunea de furt calificat:
a) furtul săvârșit de către o persoană înarmată;
b) furtul săvârșit prin scoaterea din funcțiune a sistemului de alarmă ori de supraveghere;
c) furtul săvârșit într-un taxi.

874. Există infracțiunea de tâlhărie:
a) doar atunci când furtul este săvârșit prin întrebuințare de violențe sau amenințări;
b) atunci când furtul este săvârșit prin profitarea de starea de neputință a victimei de a se apăra;
c) și atunci când furtul este urmat de întrebuințarea de violențe sau amenințări pentru păstrarea bunului furat.

875. Tâlhăria urmată de moartea victimei se săvârșește:
a) numai cu intenție directă;
b) cu intenție directă sau indirectă;
c) cu intenție depășită.

876. Infracțiunea de tâlhărie este calificată când:
a) are ca urmare moartea victimei;
b) este săvârșită prin scoaterea din funcțiune a sistemului de alarmă ori de supraveghere;
c) este săvârșită într-un mijloc de transport sau asupra unui mijloc de transport.

877. Nu reprezintă infracțiunea de tâlhărie calificată:
a) tâlhăria săvârșită în timpul nopții;
b) tâlhăria care a avut ca urmare un dezastru;
c) tâlhăria care a avut ca urmare vătămarea corporală.

878. Dacă pentru a ascunde săvârșirea infracțiunii de tâlhărie autorul ucide victima, se va reține:
a) infracțiunea de omor calificat săvârșit de către o persoană care a mai săvârșit anterior o infracțiune;
b) infracțiunea de tâlhărie care are ca urmare moartea victimei;
c) infracțiunea de tâlhărie și infracțiunea de omor calificat săvârșit pentru a înlătura sau ascunde săvârșirea altei infracțiuni, aflate în concurs.

879. Infracțiunea de tâlhărie:
a) nu poate fi săvârșită în coautorat;
b) se săvârșește cu intenție indirectă atunci când are ca urmare vătămarea corporală;
c) este complexă.

880. Infracțiunea de tâlhărie:
a) absoarbe infracțiunea de loviri sau alte violențe atunci când furtul se săvârșește prin întrebuințare de violențe;
b) se reține în varianta tip atunci când se săvârșește în timpul nopții;
c) se reține în concurs cu infracțiunea de amenințare atunci când furtul se săvârșește prin întrebuințare de amenințări.

881. Tâlhăria este calificată atunci când:
a) a avut ca urmare vătămarea corporală a victimei;
b) a avut ca urmare moartea sau sinuciderea victimei;
c) a fost săvârșită de către o persoană care a mai săvârșit anterior o infracțiune de tâlhărie.

882. Acțiunea penală se pune în mișcare la plângerea prealabilă a persoanei vătămate la infracțiunea de:
a) înșelăciune;
b) abuz de încredere;
c) tâlhărie.

883. Furtul urmat de întrebuințarea de violențe pentru păstrarea bunului furat constituie:
a) infracțiune de tâlhărie;
b) infracțiune de furt calificat;
c) infracțiune de furt în concurs cu infracțiunea de lovire sau alte violențe.

884. Tentativa se pedepsește la infracțiunea de:
a) tâlhărie;
b) însușirea bunului găsit;
c) violarea de domiciliu.

885. Violarea de domiciliu:
a) este infracțiune contra patrimoniului;
b) este infracțiune contra persoanei;
c) nu poate fi săvârșită în formă continuată.

886. Însușirea, pe nedrept, a unui bun mobil al altuia, de către cel căruia i-a fost încredințat în baza unui titlu și cu un anumit scop:
a) nu reprezintă infracțiune;
b) reprezintă infracțiunea de abuz de încredere;
c) reprezintă infracțiunea de furt.

887. Abuzul de încredere:
a) se săvârșește numai prin acțiune;
b) se poate săvârși și prin inacțiune;
c) constă în pricinuirea de pagube unei persoane, cu ocazia administrării bunurilor acesteia.

888. La infracțiunea de abuz de încredere:
a) acțiunea penală se pune în mișcare la plângerea prealabilă a persoanei vătămate;
b) tentativa se pedepsește;
c) în momentul săvârșirii faptei bunul mobil trebuie să se afle în posesia sau detenția altei persoane.

889. Pricinurea de pagube unei persoane, cu ocazia administrării sau conservării bunurilor acesteia de către cel care are sau trebuie să aibă grija administrării sau conservării acestor bunuri constituie:
a) delapidare;
b) gestiune frauduloasă;
c) abuz de încredere.

890. Gestiunea frauduloasă:
a) este infracțiune de serviciu;
b) are ca subiect activ pe funcționarul public aflat în exercitarea atribuțiilor de serviciu;
c) se reține în varianta agravată atunci când este săvârșită de către lichidatorul averii debitorului.

891. Infracțiunea de gestiune frauduloasă este mai gravă atunci când:
a) paguba este pricinuită de către cel care are grija administrării bunurilor respective;
b) fapta este săvârșită prin înfățișarea unor datorii inexistente;
c) fapta este săvârșită în scopul de a dobândi un folos patrimonial.

892. Cel care are ori trebuie să aibă grija administrării sau conservării bunurilor este subiect activ al infracțiunii de:
a) gestiune frauduloasă;
b) abuz de încredere;
c) bancruta simplă.

893. La infracțiunea de înșelăciune:
a) împăcarea înlătură răspunderea penală;
b) acțiunea penală se pune în mișcare la plângerea prealabilă a persoanei vătămate;
c) tentativa nu se pedepsește.

894. Infracțiunea de înșelăciune:
a) se reține doar când inducerea în eroare a unei persoane are loc prin prezentarea ca adevărată a unei fapte mincinoase;
b) nu există atunci când inducerea în eroare a unei persoane are loc prin prezentarea ca mincinoasă a unei fapte adevărate;
c) este mai gravă dacă s-au folosit nume sau calități mincinoase ori alte mijloace frauduloase.

895. Inducerea în eroare a unei persoane prin prezentarea ca adevărată a unei fapte mincinoase sau ca mincinoasă a unei fapte adevărate, în scopul de a obține pentru sine sau pentru altul un folos patrimonial injust și dacă s-a pricinuit o pagubă:
a) reprezintă infracțiunea de trafic de influență;
b) reprezintă infracțiunea de înșelăciune;
c) reprezintă infracțiunea de abuz de încredere.

896. Fapta de a nu preda în termen de 10 zile un bun mobil ce aparține altuia ajuns din eroare sau în mod fortuit la făptuitor:
a) nu reprezintă infracțiune;
b) reprezintă infracțiunea de însușire a bunului găsit sau ajuns din eroare la făptuitor;
c) reprezintă infracțiunea de abuz de încredere.

897. Infracțiunea de însușire a bunului găsit sau ajuns din eroare la făptuitor:
a) poate avea ca obiect material bunurile pierdute de o persoană;
b) poate avea ca obiect material bunul mobil al altuia, ajuns din eroare în posesia făptuitorului;
c) poate avea ca obiect material și un bun abandonat.

898. Fapta de furt săvârșită prin ruperea sistemului de siguranță plasat pe bun întrunește elementele de tipicitate:
a) ale infracțiunii de furt calificat săvârșit prin efracție;
b) ale infracțiunii de furt calificat săvârșit prin scoaterea din funcțiune a sistemului de alarmă ori de supraveghere;
c) ale infracțiunii de sustragere în variantă agravată.

899. Fapta lui X de a sustrage un bun reprezintă:
a) infracțiunea de furt calificat dacă are asupra sa o armă, pe care o folosește;
b) infracțiunea de furt calificat dacă sustrage componente ale rețelor electrice;
c) infracțiunea de furt calificat dacă se săvârșește prin simularea de calități oficiale.

900. Însușirea pe nedrept de cabluri, linii, echipamente și instalații de telecomunicații, radiocomunicații, precum și componente de comunicații constituie:
a) infracțiunea de furt calificat numai dacă, în momentul sustragerii, acestea erau efectiv integrate într-o rețea sau într-un sistem de comunicații aflat sau nu în funcțiune;
b) infracțiunea de furt calificat chiar dacă, în momentul sustragerii, acestea nu erau efectiv integrate într-o rețea sau într-un sistem de comunicații aflat în funcțiune;
c) infracțiunea de furt în scop de folosință.

901. Folosirea fără drept a unui terminal de comunicații al altuia sau folosirea unui terminal de comunicații racordat fără drept la o rețea:
a) reprezintă infracțiune, dacă s-a produs o pagubă;
b) nu reprezintă infracțiune;
c) reprezintă infracțiunea de abuz de încredere.

902. Infracțiunea de înșelăciune este mai gravă dacă:
a) este săvârșită în scopul de a obține pentru sine sau pentru altul un folos patrimonial injust;
b) s-a pricinuit o pagubă;
c) este săvârșită prin folosirea de nume sau calități mincinoase.

903. Fapta persoanei care, în scopul de a obține suma asigurată, își cauzează sau agravează leziuni sau vătămări corporale produse de un risc asigurat reprezintă:
a) infracțiunea de înșelăciune;
b) infracțiunea de înșelăciune privind asigurările;
c) infracțiunea de abuz de încredere prin fraudarea creditorilor.

904. Fapta persoanei care, știind că nu va putea plăti, achiziționează bunuri ori servicii producând o pagubă creditorului reprezintă:
a) infracțiunea de furt în scop de folosință;
b) infracțiunea de abuz de încredere prin fraudarea creditorilor;
c) infracțiunea de înșelăciune.

905. Infracțiunea de abuz de încredere:
a) se poate săvârși și prin inacțiune;
b) se săvârșește doar prin acțiune;
c) se pedepsește și când este săvârșită din culpă.

906. Înmanarea posetei de către victimă ca urmare a amenințării făptuitorului că în caz contrar o va ucide:
a) determină reținerea infracțiunii de șantaj;
b) determină reținerea infracțiunii de tâlhărie;
c) determină reținerea infracțiunilor de furt și amenințare, aflate în concurs.

907. Atunci când înșelăciunea este săvârșită prin folosirea unui mijloc fraudulos care constituie prin el însuși o infracțiune se aplică regulile:
a) concursului de infracțiuni;
b) pluralității intermediare;
c) recidivei.

908. Distrugerea din culpă:
a) nu constituie infracțiune;
b) se pedepsește doar dacă fapta este săvârșită prin incendiere, explozie, sau prin orice alt asemenea mijloc și dacă este de natură să pună în pericol alte persoane sau bunuri;
c) nu poate avea ca subiect activ pe proprietarul bunului distrus.

909. Distrugerea bunului propriu reprezintă infracțiune dacă:
a) fapta este săvârșită prin incendiere, explozie, sau prin orice alt asemenea mijloc și dacă este de natură să pună în pericol alte persoane sau bunuri;
b) fapta este săvârșită prin incendiere, explozie, sau prin orice alt asemenea mijloc și pune efectiv în pericol alte persoane sau bunuri;
c) doar dacă bunul face parte din patrimoniul cultural.

910. Elementul material la infracțiunea de distrugere:
a) poate consta în împiedicarea luării măsurilor de conservare sau de păstrare a unui bun aparținând altuia;
b) poate consta și într-un înscris sub semnătură privată, care aparține în întregime sau în parte altei persoane și servește la dovedirea unui drept de natură patrimonială;
c) nu poate consta în aducerea în stare de neîntrebuințare a unui bun aparținând altuia.

911. Distrugerea din culpă:
a) nu se pedepsește dacă bunul distrus aparține făptuitorului;
b) este mai gravă dacă fapta are ca urmare un dezastru;
c) se pedepsește și forma tentativă.

912. Infracțiunea de tulburare de posesie constă în:
a) ocuparea, în întregime sau în parte, fără drept, prin violență sau amenințare ori prin desființarea sau strămutarea semnelor de hotar, a unui imobil aflat în posesia altuia;
b) însușirea, fără drept, a unui bun imobil al altuia;
c) pătrunderea fără drept, în orice mod, într-o locuință, dependință, încăpere.

913. În cazul infracțiunii de tulburare de posesie:
a) ocuparea imobilului aflat în posesia altuia se poate face în orice mod;
b) tentativa se pedepsește;
c) acțiunea penală se pune în mișcare la plângerea prealabilă a persoanei vătămate.

914. Ocuparea, în întregime sau în parte, fără drept, prin violență sau amenințare a unui imobil aflat în posesia altuia reprezintă:
a) infracțiunea de violare de domiciliu;
b) infracțiunea de tulburare de posesie;
c) infracțiunea de violare de domiciliu în concurs cu infracțiunea de tulburare de posesie.

915. Fapta inculpatului care lovește în aceeași împrejurare trei polițiști, aflați în exercițiul funcțiunii, reprezintă:
a) o infracțiune de ultraj în variantă agravată;
b) trei infracțiuni de ultraj în variantă agravată, aflate în concurs;
c) trei infracțiuni de loviri sau alte violențe aflate în concurs cu o infracțiune de ultraj în variantă agravată.

916. Varianta agravată a infracțiunii de ultraj există atunci când are loc:
a) vătămarea corporală a unui funcționar public care îndeplinește o funcție ce implică exercițiul autorității de stat, aflat în exercitarea atribuțiilor de serviciu;
b) distrugerea autoturismului unui membru de familie al unui funcționar public care îndeplinește o funcție ce implică exercițiul autorității de stat, aflat în exercitarea atribuțiilor de serviciu;
c) vătămarea corporală a unui polițist aflat în exercitarea atribuțiilor de serviciu.

917. Aplicarea unei lovituri cu pumnul în față unui militar aflat în exercițiul funcțiunii, faptă ce a determinat agravarea unei leziuni anterioare, urmată de decesul acestuia reprezintă:
a) infracțiunea de ultraj judiciar;
b) infracțiunea de loviri sau vătămări cauzatoare de moarte și infracțiunea de ultraj, aflate în concurs;
c) infracțiunea de ultraj.

918. La infracțiunea de ultraj:
a) subiectul activ nemijlocit este calificat;
b) subiectul pasiv secundar este calificat, putând fi un judecător;
c) poate fi subiect pasiv și un membru de familie al funcționarului public care îndeplinește o funcție ce implică exercițiul autorității de stat.

919. Uciderea unui polițist aflat în exercitarea atribuțiilor de serviciu reprezintă:
a) infracțiunea de omor calificat;
b) infracțiunea de ultraj în variantă agravată;
c) infracțiunea de omor calificat în concurs cu infracțiunea de ultraj.

920. Pentru reținerea infracțiunii de ultraj, varianta tip, este necesar ca:
a) subiectul activ nemijlocit să fie un funcționar public care îndeplinește o funcție ce implică exercițiul autorității de stat, aflat în exercitarea atribuțiilor de serviciu;
b) subiectul pasiv secundar să fie un funcționar public care îndeplinește o funcție ce implică exercițiul autorității de stat, aflat în exercitarea atribuțiilor de serviciu sau în legătură cu exercitarea acestora;
c) subiectul pasiv secundar să fie un avocat iar fapta să fie săvârșită în legătură cu exercitarea profesiei.

921. La infracțiunea de ultraj:
a) varianta tip, elementul material se poate realiza prin amenințarea săvârșită nemijlocit sau prin mijloace de comunicare directă;
b) varianta agravată, poate fi subiect pasiv secundar un judecător sau procuror;
c) forma de vinovăție poate fi și culpa.

922. Fapta persoanei care, pentru a păstra bunul furat și a-și asigura scăparea, îl lovește pe polițistul care îl urmărea reprezintă:
a) infracțiunea de ultraj în variantă agravată;
b) infracțiunea de tâlhărie și infracțiunea de ultraj, aflate în concurs;
c) infracțiunea de furt și infracțiunea de loviri sau alte violențe, aflate în concurs.

923. Lovirea unui funcționar public care exercită o funcție ce implică exercițiul autorității de stat reprezintă infracțiunea de ultraj:
a) numai dacă funcționarul public se află în exercitarea atribuțiilor de serviciu;
b) numai când funcționarul public își depășește atribuțiile de serviciu;
c) chiar dacă fapta este săvârșită în legătură cu exercitarea atribuțiilor de serviciu ale funcționarului public.

924. Folosirea fără drept a unei calități oficiale care implică exercițiul autorității de stat, însoțită de îndeplinirea unui act legat de acea calitate:
a) nu reprezintă infracțiune;
b) reprezintă infracțiunea de înșelăciune în variantă agravată;
c) reprezintă infracțiunea de uzurpare de calități oficiale.

925. Infracțiunea de uzurpare de calități oficiale:
a) are subiect activ calificat;
b) este mai gravă dacă faptele au fost săvârșite de o persoană care poartă, fără drept, uniforme sau semne distinctive ale unei autorități publice;
c) este mai gravă dacă folosirea fără drept a unei calități oficiale este însoțită de îndeplinirea unui act legat de acea calitate.

926. Poate răspunde pentru infracțiunea de uzurpare de calități oficiale:
a) cel care folosește fără drept calitatea de preot;
b) cel care folosește fără drept calitatea de detectiv particular;
c) cel care folosește fără drept calitatea de polițist.

927. Sustragerea sau distrugerea de înscrisuri:
a) constituie infracțiune contra patrimoniului;
b) se reține în varianta agravată dacă este săvârșită de un funcționar public în exercitarea atribuțiilor de serviciu;
c) are ca obiect material un înscris necesar soluționării unei cauze, emis de un organ judiciar sau adresat acestuia.

928. La infracțiunea de sustragere de sub sechestru:
a) tentativa se pedepsește;
b) acțiunea penală se pune în mișcare la plângerea prealabilă a persoanei vătămate;
c) custodele nu poate fi subiect activ.

929. Fapta de a amenința un polițist cu folosirea violenței și fapta de a lovi pe un alt polițist, producându-i leziuni traumatice care au necesitat 6–7 zile de îngrijiri medicale pentru vindecare, ambele aflându-se în exercitarea atribuțiilor de serviciu, întrunesc elementele de tipicitate:
a) ale unei infracțiuni de ultraj în varianta agravată;
b) ale unei infracțiuni de ultraj în varianta agravată raportat la infracțiunea de amenințare și ale unei infracțiuni de ultraj în varianta agravată raportat la infracțiunea de loviri sau alte violențe, în concurs;
c) ale unei infracțiuni de amenințare și ale unei infracțiuni de loviri sau alte violențe.

930. Nu poate fi subiect pasiv al infracțiunii de ultraj:
a) persoana care exercită funcția de polițist local în temeiul Legii poliției locale;
b) procurorul aflat în exercitarea atribuțiilor de serviciu;
c) consilierul silvic în exercitarea atribuțiilor de serviciu.

931. Fapta persoanei care, luând cunoștință de comiterea unei fapte prevăzute de legea penală contra vieții sau care a avut ca urmare moartea unei persoane, nu înștiințează de îndată autoritățile:
a) reprezintă infracțiunea de nedenunțare;
b) reprezintă infracțiunea de omisiunea sesizării;
c) nu reprezintă infracțiune.

932. Fapta funcționarului public care, luând cunoștință de săvârșirea unei fapte prevăzute de legea penală în legătură cu serviciul în cadrul căruia își îndeplinește sarcinile, omite sesizarea de îndată a organelor de urmărire penală, reprezintă:
a) infracțiunea de omisiunea sesizării;
b) infracțiunea de neglijență în serviciu;
c) infracțiunea de abuz în serviciu.

933. Infracțiunea de omisiunea sesizării poate avea ca subiect activ:
a) orice persoană care răspunde penal;
b) un funcționar public;
c) numai funcționarul public care îndeplinește o funcție ce implică exercițiul autorității de stat.

934. Infracțiunea de nedenunțare:
a) poate avea ca situație premisă o infracțiune de ucidere din culpă;
b) se poate săvârși și din culpă;
c) nu se pedepsește dacă fapta este săvârșită de socrul autorului omorului.

935. Infracțiunea de omisiunea sesizării:
a) are ca element material numai o acțiune;
b) are ca element material numai o inacțiune;
c) se poate săvârși numai cu intenție.

936. Ajutorul dat făptuitorului în scopul împiedicării sau îngreunării cercetării într-o cauză penală poate reprezenta:
a) infracțiunea de tăinuire;
b) infracțiunea de favorizarea făptuitorului;
c) infracțiunea de influențarea declarațiilor.

937. Determinarea unei persoane, prin constrângerea acesteia, să dea declarații mincinoase poate reprezenta:
a) infracțiunea de influențarea declarațiilor;
b) infracțiunea de inducere în eroare a organelor judiciare;
c) infracțiunea de loviri sau alte violențe.

938. Tăinuirea:
a) este o infracțiune contra patrimoniului;
b) poate avea ca situație premisă doar o infracțiune;
c) poate avea ca situație premisă o faptă prevăzută de legea penală.

939. Ajutorul dat autorului unui furt, în urma unei înțelegeri anterioare săvârșirii faptei, în scopul îngreunării sau împiedicării tragerii la răspundere penală a acestuia, reprezintă:
a) infracțiunea de tăinuire;
b) infracțiunea de favorizarea făptuitorului;
c) complicitate la infracțiunea de furt.

940. Cel care promite înainte sau în timpul săvârșirii faptei că va primi, dobândi, transforma ori înlesni valorificarea bunurilor provenite din săvârșirea acesteia:
a) este autor al infracțiunii de tăinuire;
b) este complice la infracțiunea săvârșită;
c) este autor al infracțiunii de favorizarea făptuitorului.

941. Poate fi subiect activ al infracțiunii de mărturie mincinoasă:
a) martorul dintr-o cauză penală, civilă sau în orice altă procedură se ascultă martori;
b) inculpatul;
c) partea civilă.

942. Fapta unei persoane audiate ca martor de a face afirmații mincinoase sau de a nu spune tot ce știe în legătură cu faptele sau împrejurările esențiale cu privire la care este întrebată întrunește elementele constitutive:
a) ale infracțiunii de mărturie mincinoasă și infracțiunii de favorizarea făptuitorului, aflate în concurs;
b) numai ale infracțiunii de mărturie mincinoasă;
c) numai ale infracțiunii de favorizarea făptuitorului.

943. În practica judiciară s-a stabilit că participantul la comiterea unei infracțiuni care a fost judecat separat de ceilalți participanți și audiat ulterior ca martor, în cauza disjunsă:
a) poate avea calitatea de subiect activ al infracțiunii de mărturie mincinoasă;
b) nu poate avea calitatea de subiect activ al infracțiunii de mărturie mincinoasă;
c) poate avea calitatea de subiect activ al infracțiunii de inducere în eroare a organelor judiciare.

944. La infracțiunea de inducere în eroare a organelor judiciare:
a) sesizarea penală trebuie făcută prin plângere sau denunț;
b) subiectul activ poate fi un organ de cercetare penală, un procuror sau un judecător;
c) subiectul activ nu poate fi un organ de cercetare penală.

945. La infracțiunea de mărturie mincinoasă:
a) elementul material nu poate consta într-o omisiune;
b) poate fi subiect activ o persoană care întocmește un raport de expertiză;
c) autorul se pedepsește întotdeauna.

946. Amenințarea adresată unui judecător aflat în exercitarea atribuțiilor de serviciu:
a) reprezintă infracțiunea de amenințare în concurs cu infracțiunea de ultraj judiciar;
b) reprezintă infracțiunea de ultraj;
c) reprezintă infracțiunea de ultraj judiciar.

947. Actele de violență îndreptate împotriva unei persoane urmărite sau judecate într-o cauză penală, de către un organ de cercetare penală, pentru a o determina să dea ori să nu dea declarații, să dea declarații mincinoase, ori să își retragă declarațiile reprezintă:
a) infracțiunea de loviri sau alte violențe;
b) infracțiunea de cercetare abuzivă;
c) infracțiunea de represiune nedreaptă.

948. Fapta de a aresta o persoană știind că este nevinovată:
a) nu reprezintă infracțiune;
b) reprezintă infracțiunea de supunere la rele tratamente;
c) reprezintă infracțiunea de represiune nedreaptă.

949. Infracțiunea de mărturie mincinoasă poate fi săvârșită:
a) într-o cauză penală, civilă sau în orice altă procedură în care se ascultă martori;
b) doar într-o cauză penală;
c) numai prin acțiune.

950. La infracțiunea de cercetare abuzivă:
a) nu poate fi subiect activ un procuror sau un judecător;
b) subiect pasiv poate fi o persoană urmărită sau judecată într-o cauză penală;
c) subiect activ poate fi orice persoană care răspunde penal.

951. Situația premisă la infracțiunea de evadare constă în:
a) starea legală de reținere sau de deținere;
b) sustragerea de la executarea unei măsuri educative privative de libertate;
c) împotrivirea la executare, prin opunerea de rezistență față de organul de reținere.

952. Infracțiunea de tortură:
a) este mai gravă dacă a avut ca urmare o vătămare corporală;
b) nu poate fi săvârșită, în nicio împrejurare, cu intenție depășită;
c) constă în supunerea unei persoane la executarea unei pedepse în alt mod decât cel prevăzut de dispozițiile legale.

953. La infracțiunea de tortură:
a) poate fi subiect activ funcționarul public care îndeplinește o funcție ce implică exercițiul autorității de stat;
b) poate fi subiect pasiv doar o persoană urmărită sau judecată într-o cauză penală;
c) ordinul superiorului ori al unei autorități poate fi invocat pentru a justifica tortura.

954. La infracțiunea de luare de mită:
a) elementul material constă doar în primirea de bani;
b) subiect activ poate fi doar un funcționar public care îndeplinește o funcție ce implică exercițiul autorității de stat;
c) banii, valorile sau orice alte bunuri primite sunt supuse confiscării.

955. Fapta funcționarului public care acceptă promisiunea unor sume de bani care nu i se cuvin pentru a întârzia îndeplinirea unui act ce intră în îndatoririle sale de serviciu:
a) nu reprezintă infracțiune;
b) reprezintă infracțiunea de luare de mită;
c) reprezintă infracțiunea de abuz în serviciu.

956. Infracțiunea de luare de mită:
a) există doar dacă făptuitorul pretinde ori primește pentru sine bani ori alte foloase care nu i se cuvin;
b) există și atunci când funcționarul public acceptă promisiunea de bani sau alte foloase care nu i se cuvin;
c) nu se pedepsește dacă făptuitorul denunță fapta mai înainte ca organul de urmărire penală să fi fost sesizat cu privire la aceasta.

957. Oferirea de bani sau alte foloase funcționarului public pentru urgentarea îndeplinirii unui act ce intră în îndatoririle sale de serviciu:
a) reprezintă infracțiunea de dare de mită;
b) reprezintă infracțiunea de cumpărare de influență;
c) nu reprezintă infracțiune.

958. Fapta persoanei care promite o sumă de bani altei persoane pentru ca aceasta din urmă să determine pe un funcționar public să îndeplinească un anumit act ce intră în îndatoririle sale de serviciu:
a) reprezintă infracțiunea de trafic de influență;
b) reprezintă infracțiunea de cumpărare de influență;
c) reprezintă infracțiunea de dare de mită.

959. La infracțiunea de luare de mită:
a) subiectul activ este calificat;
b) poate fi subiect activ nemijlocit orice persoană care răspunde penal;
c) nu poate fi subiect activ persoana care exercită, permanent ori temporar, cu sau fără o remunerație, o însărcinare de orice natură în cadrul oricărei persoane juridice.

960. Darea de mită nu constituie infracțiune atunci când:
a) mituitorul a fost constrâns prin orice mijloace de către cel care a luat mita;
b) mituitorul denunță fapta mai înainte ca organul de urmărire penală să fi fost sesizat cu privire la aceasta;
c) are loc doar promisiunea dării de bani sau alte foloase.

961. Este funcționar public, în sensul legii penale:
a) numai persoana care exercită atribuții și responsabilități, stabilite în temeiul legii, în scopul realizării prerogativelor puterii legislative;
b) medicul angajat cu contract de muncă într-o unitate spitalicească din sistemul public de sănătate;
c) numai persoana care exercită o funcție de demnitate publică.

962. Fapta funcționarului public care folosește unele bunuri pe care le gestionează sau le administrează reprezintă:
a) infracțiunea de abuz de încredere;
b) infracțiunea de gestiune frauduloasă;
c) infracțiunea de delapidare.

963. Este funcționar public, în sensul legii penale:
a) profesorul din învățământul preuniversitar de stat;
b) avocatul;
c) numai persoana care exercită o funcție de demnitate publică.

964. Infracțiunea de trafic de influență:
a) poate avea ca subiect activ nemijlocit orice persoană care răspunde penal;
b) poate avea ca subiect activ nemijlocit doar un funcționar public;
c) se consumă în momentul când funcționarul public a fost determinat să îndeplinească un act ce intră în îndatoririle sale de serviciu.

965. Infracțiunea de expresii jignitoare față de o persoană de către cel aflat în exercitarea atribuțiilor de serviciu:
a) nu reprezintă infracțiune;
b) reprezintă infracțiunea de ultraj;
c) reprezintă infracțiunea de purtare abuzivă.

966. La infracțiunea de purtare abuzivă:
a) subiect activ poate fi orice persoană aflată în exercitarea atribuțiilor de serviciu;
b) subiect activ poate fi doar un funcționar public aflat în exercitarea atribuțiilor de serviciu;
c) subiectul pasiv este calificat.

967. Poate fi subiect activ al infracțiunii de luare de mită:
a) profesorul din învățământul preuniversitar de stat;
b) avocatul;
c) numai o persoană care exercită o funcție de demnitate publică.

968. Abuzul în serviciu:
a) este infracțiune contra patrimoniului;
b) este infracțiune de serviciu;
c) se săvârșește atât cu intenție, cât și din culpă.

969. La infracțiunea de delapidare:
a) poate fi subiect activ numai funcționarul public care gestionează sau administrează bunurile însușite, folosite sau traficate;
b) elementul material constă în însușirea, folosirea, traficare;
c) tentativa nu se pedepsește.

970. Tentativa se pedepsește:
a) la infracțiunea de delapidare;
b) la infracțiunea de luare de mită;
c) la infracțiunea de neglijență în serviciu.

971. Fapta funcționarului public care își însușește unele bunuri pe care le gestionează reprezintă infracțiunea de:
a) furt calificat;
b) delapidare;
c) gestiune frauduloasă.

972. Nu este funcționar public, în sensul legii penale:
a) expertul tehnic judiciar;
b) avocatul;
c) funcționarul bancar, angajat al unei societăți bancare cu capital integral privat, autorizată și aflată sub supravegherea BNR.

973. Fapta funcționarului public care, din culpă, în exercitarea atribuțiilor de serviciu, nu îndeplinește un act prevăzut de lege, o ordonanță a Guvernului, o ordonanță de urgență a Guvernului sau un act normativ care, la data adoptării, avea putere de lege:
a) reprezintă infracțiunea de neglijență în serviciu;
b) nu reprezintă infracțiune;
c) reprezintă infracțiunea de abuz în serviciu.

974. Fapta funcționarului public care, în exercitarea atribuțiilor de serviciu, cu intenție îngrădește exercitarea unui drept al unei persoane pe temei de origine etnică, reprezintă infracțiunea de:
a) neglijență în serviciu;
b) abuz în serviciu;
c) purtare abuzivă.

975. Lovirea unei persoane de către cel aflat în exercitarea atribuțiilor de serviciu reprezintă:
a) varianta agravată a infracțiunii de lovire sau alte violențe;
b) infracțiunea de lovire sau alte violențe și infracțiunea de purtare abuzivă în concurs;
c) infracțiunea de purtare abuzivă în varianta agravată.

976. Există infracțiunea de purtare abuzivă atunci când:
a) o persoană aflată în exercitarea atribuțiilor de serviciu amenință o altă persoană;
b) o persoană lovește un funcționar public care îndeplinește o funcție ce implică exercițiul autorității de stat și care se află în exercitarea atribuțiilor de serviciu;
c) funcționarul public, aflat în exercitarea atribuțiilor de serviciu, întreprinde un act și prin aceasta cauzează o vătămare a drepturilor unei persoane fizice.

977. Infracțiunea de purtare abuzivă poate fi săvârșită prin:
a) întrebuințarea de expresii jignitoare față de o persoană;
b) uciderea unei persoane;
c) lipsirea de libertate în mod ilegal a unei persoane.

978. Fapta funcționarului public care, în scopul de a îndeplini un act privitor la îndatoririle sale de serviciu, pretinde favoruri de natură sexuală de la o persoană interesată direct de efectele acelui act de serviciu reprezintă:
a) infracțiunea de luare de mită;
b) infracțiunea de hărțuire sexuală;
c) infracțiunea de folosire abuzivă a funcției în scop sexual.

979. Fapta funcționarului public care, în timpul serviciului, îndeplinește un act ce nu intră în atribuțiile sale, dacă prin aceasta s-a produs o vătămare a drepturilor sau a intereselor legitime ale unei persoane fizice sau ale unei persoane juridice, reprezintă infracțiunea de:
a) abuz în serviciu;
b) neglijență în serviciu;
c) uzurparea funcției.

980. Elementul material la infracțiunea de cumpărare de influență poate consta în:
a) oferirea de bani ori alte foloase;
b) primirea de bani ori alte foloase;
c) acceptarea promisiunii de bani sau alte foloase.

981. Falsificarea unui înscris oficial cu prilejul întocmirii acestuia, de către un funcționar public aflat în exercitarea atribuțiilor de serviciu, prin atestarea unor fapte sau împrejurări necorespunzătoare adevărului ori prin omisiunea cu știință de a insera unele date sau împrejurări reprezintă:
a) infracțiunea de fals material în înscrisuri oficiale;
b) infracțiunea de fals intelectual;
c) infracțiunea de fals în declarații.

982. Declararea necorespunzătoare a adevărului făcută unui funcționar public în vederea producerii unei consecințe juridice, pentru sine sau pentru altul, atunci când, potrivit legii ori împrejurărilor, declarația făcută servește la producerea acelei consecințe reprezintă:
a) infracțiunea de fals în declarații;
b) infracțiunea de mărturie mincinoasă;
c) infracțiunea de inducere în eroare a organelor judiciare.

983. Falsul în declarații:
a) se reține în varianta agravată dacă fapta este săvârșită pentru a ascunde existența unui risc privind infectarea cu o boală infecțocontagioasă;
b) are subiect activ calificat;
c) este infracțiune contra înfăptuirii justiției.

984. Infracțiunea de fals material în înscrisuri oficiale:
a) absoarbe infracțiunea de uz de fals;
b) se poate reține în concurs cu infracțiunea de uz de fals;
c) se săvârșește cu prilejul întocmirii actului.

985. Infracțiunea de fals în înscrisuri sub semnătură privată:
a) absoarbe infracțiunea de uz de fals, dacă autorul falsului folosește înscrisul falsificat;
b) are ca obiect material un înscris oficial;
c) se săvârșește numai prin contrafacerea scrierii ori a subscrierii.

986. Infracțiunea de fals material în înscrisuri oficiale:
a) constă în falsificarea unui înscris oficial cu prilejul întocmirii acestuia;
b) se reține în varianta agravată atunci când este săvârșită de un funcționar public în exercițiul atribuțiilor de serviciu;
c) poate avea ca subiect activ doar un funcționar public.

987. Fapta persoanei care falsifică un înscris sub semnătură privată pe care ulterior îl încredințează altei persoane spre folosire reprezintă:
a) infracțiunea de fals în înscrisuri sub semnătură privată în concurs cu infracțiunea de uz de fals;
b) doar infracțiunea de uz de fals;
c) doar infracțiunea de fals în înscrisuri sub semnătură privată.

988. Încredințarea unui act ce servește la identificare, legitimare ori la dovedirea stării civile spre a fi folosit fără drept poate reprezenta:
a) infracțiunea de uz de fals;
b) înșelare la infracțiunea de fals privind identitatea;
c) infracțiunea de fals privind identitatea.

989. La infracțiunea de fals privind identitatea:
a) subiectul activ este un funcționar public;
b) se reține varianta agravată când prezentarea s-a făcut prin întrebuiințarea identității reale a unei persoane;
c) tentativa se pedepsește.

990. Fapta expertului desemnat de instanță de a întocmi, cu intenție, un raport de expertiză în care atestă date nereale:
a) reprezintă infracțiunea de mărturie mincinoasă;
b) reprezintă infracțiunea de fals în declarații;
c) reprezintă infracțiunea de fals intelectual.

991. Poate fi obiect material al infracțiunii de uz de fals:
a) doar un înscris oficial;
b) un înscris oficial sau sub semnătură privată;
c) acte ce servesc la identificare, legitimare ori la dovedirea stării civile.

992. Funcționarul public aflat în exercitarea atribuțiilor de serviciu este subiect activ al infracțiunii de:
a) fals intelectual;
b) fals în înscrisuri sub semnătură privată;
c) fals în declarații.

993. Pentru existența infracțiunii de tulburare a ordinii și liniștii publice:
a) este suficient ca violențele, amenințările, atingerile grave aduse demnității să fie săvârșite în public, împotriva unei persoane;
b) trebuie ca violențele, amenințările, atingerile grave aduse demnității să fie săvârșite în public, împotriva mai multor persoane;
c) nu este necesar ca fapta să se realizeze în public.

994. Fapta persoanei care, în public, săvârșește acte de exhibiționism sau alte acte sexuale explicite constituie:
a) infracțiunea de tulburarea ordinii și liniștii publice;
b) infracțiunea de ultraj contra bunelor moravuri;
c) infracțiunea de ultraj contra bunelor moravuri în concurs cu infracțiunea de tulburarea ordinii și liniștii publice.

995. Raportul sexual consimțit, săvârșit între rude în linie directă sau între frați și surori:
a) reprezintă infracțiunea de agresiune sexuală;
b) nu constituie infracțiune;
c) reprezintă infracțiunea de incest.

996. Reprezintă infracțiunea de abandon de familie:
a) neplata, cu rea-credință, timp de 3 luni, a pensiei de întreținere stabilite pe cale judecătorească sau notarială;
b) neîndeplinirea obligației de întreținere prevăzute de lege, indiferent de motiv;
c) doar părăsirea, alungarea sau lăsarea fără ajutor a celui îndreptățit la întreținere, expunându-l la suferințe fizice sau morale.

997. La infracțiunea de incest:
a) subiecții trebuie să fie membri de familie;
b) elementul material este reprezentat doar de actul sexual oral sau anal;
c) raportul sexual este consimțit.

998. În practica judiciară s-a stabilit că infracțiunea de abandon de familie săvârșită prin neplata cu rea-credință, timp de 3 luni, a pensiei de întreținere, instituită printr-o singură hotărâre judecătorească în favoarea mai multor persoane, constituie:
a) o infracțiune unică continuă;
b) o infracțiune unică continuată;
c) un concurs de infracțiuni.

999. La infracțiunea de abandon de familie:
a) tentativa se pedepsește;
b) acțiunea penală se pune în mișcare la plângerea prealabilă a persoanei vătămate;
c) fapta se pedepsește și dacă, înainte de terminarea urmăririi penale, inculpatul își îndeplinește obligațiile.

1000. Incestul:
a) este infracțiune contra libertății și integrității sexuale;
b) este infracțiune contra familiei;
c) este mai grav dacă are ca urmare vătămarea corporală.

1006. Noțiunea de proces echitabil presupune respectarea unor garanții, cum ar fi:
a) aplicarea și respectarea principiului contradictorialității și a dreptului la apărare;
b) independența și imparțialitatea instanței nu este o garanție a respectării dreptului la un proces echitabil;
c) motivarea hotărârii nu este o garanție a respectării dreptului la un proces echitabil.

1007. Principiul dreptului de apărare presupune că:
a) în tot cursul procesului, părțile au dreptul să fie asistate de un avocat, ales sau numit din oficiu;
b) părțile nu au dreptul de a lua cunoștință de acte de la dosar;
c) părțile pot pune concluzii numai prin avocat.

1008. Principiul nemijlocirii presupune:
a) obligația instanței de a cerceta direct și nemediat toate elementele care determină dezlegarea pricinii;
b) nu este posibilă administrarea probelor de către avocați sau consilieri juridici;
c) nu este posibilă administrarea probelor de către o altă instanță prin comisie rogatorie.

1009. Principiul rolului activ al judecătorului presupune că:
a) judecătorul califica dispoziția de drept pe care părțile o invocă în cererea de chemare în judecată;
b) judecătorul soluționează litigiul pe baza susținerilor părților;
c) judecătorul poate modifica temeiul de drept al cererii de chemare în judecată.

1010. Orice acțiune civilă presupune existența următoarelor elemente:
a) părțile acțiunii, obiectul acțiunii și cauza acțiunii;
b) capacitatea procesuală, calitatea procesuală, justificarea unei pretenții și interesul;
c) cererea de chemare în judecată, întâmpinarea și cererea reconvențională.

1011. Condițiile de exercitare ale acțiunii civile sunt:
a) capacitatea procesuală, calitatea procesuală, formularea unei pretenții și justificarea unui interes;
b) părțile, obiectul și cauza;
c) capacitatea procesuală, calitatea procesuală și justificarea unui interes.

1012. Capacitatea procesuală:
a) reprezentarea intervine în cazul persoanei fizice lipsite de capacitate de exercițiu;
b) reprezentarea intervine în cazul persoanei fizice cu capacitate de exercițiu restrânsă;
c) persoanele juridice nu au capacitate procesuală.
 
              "Drept Procesual Civil"

1001. Instanțele judecătorești sunt:
a) judecătoriile, tribunalele, curțile de apel și Înalta Curte de Casație și Justiție;
b) judecătoriile, tribunalele, curțile de apel, Înalta Curte de Casație și Justiție și Curtea Constituțională;
c) judecătoriile, tribunalele, curțile de apel, Înalta Curte de Casație și Justiție și Consiliul Superior al Magistraturii.

1002. Normele speciale:
a) se aplică în toate cazurile și în orice materie;
b) se aplică numai într-o anumită materie, expres stabilită de lege;
c) nu derogă de la normele generale.

1003. Potrivit principiului disponibilității:
a) procesul civil poate fi pornit numai la cererea celui interesat;
b) procesul civil, în cazurile anume prevăzute de lege, poate fi pornit și la cererea altei persoane, organizații ori a unei autorități sau instituții publice ori de interes public;
c) obiectul și limitele procesului sunt stabilite de către instanța de judecată.

1004. Potrivit principiului disponibilității:
a) partea poate, după caz, renunța la judecarea cererii de chemare în judecată sau la însuși dreptul pretins;
b) partea nu poate renunța la exercitarea căilor de atac;
c) partea nu poate renunța la executarea unei hotărâri.

1005. Sintagma termen optim și previzibil:
a) are în vedere împrejurarea că durata termenului rezonabil nu trebuie raportată la fiecare caz în parte;
b) durata termenului rezonabil trebuie raportată la fiecare caz în parte, luând în considerare natura pretențiilor și complexitatea procesului;
c) comportamentul autorităților competente și al părților nu are niciun fel de relevanță.

1006. Noțiunea de proces echitabil presupune respectarea unor garanții, cum ar fi:
a) aplicarea și respectarea principiului contradictorialității și a dreptului la apărare;
b) independența și imparțialitatea instanței nu este o garanție a respectării dreptului la un proces echitabil;
c) motivarea hotărârii nu este o garanție a respectării dreptului la un proces echitabil.

1007. Principiul dreptului de apărare presupune că:
a) în tot cursul procesului, părțile au dreptul să fie asistate de un avocat, ales sau numit din oficiu;
b) părțile nu au dreptul de a lua cunoștință de actele de la dosar;
c) părțile pot pune concluzii numai prin avocat.

1008. Principiul nemijlocirii presupune:
a) obligația instanței de a cerceta direct și nemijlocit toate elementele care fundamentează dezlegarea pricinii;
b) nu este posibilă administrarea probelor de către avocați sau consilieri juridici;
c) nu este posibilă administrarea probelor de către o altă instanță prin comisie rogatorie.

1009. Principiul rolului activ al judecătorului presupune că:
a) judecătorul califica dispoziția din oficiu când adresează cereri de chemare în judecată;
b) judecătorul califică dispoziția de drept a cererii de chemare în judecată;
c) judecătorul poate modifica temeiul de drept al cererii de chemare în judecată.

1010. Orice acțiune civilă presupune existența următoarelor elemente:
a) părțile acțiunii, obiectul acțiunii și cauza acțiunii;
b) capacitatea procesuală, calitatea procesuală, justificarea unei pretenții și interesul;
c) cererea de chemare în judecată, întâmpinarea și cererea reconvențională.

1011. Condițiile de exercitare ale acțiunii civile sunt:
a) capacitatea procesuală, calitatea procesuală, formularea unei pretenții și justificarea unui interes;
b) părțile, obiectul și cauza;
c) capacitatea procesuală, calitatea procesuală și justificarea unui interes.

1012. Capacitatea procesuală:
a) reprezentarea intervine în cazul persoanei fizice lipsite de capacitate de exercițiu;
b) reprezentarea intervine în cazul persoanei fizice cu capacitate de exercițiu restrânsă;
c) nu poate fi parte in judecata o persoana care are folosinta drepturilor civile.

1013. Transmiterea calității procesuale:
a) poate fi legală sau convențională;
b) în cazul persoanelor fizice transmiterea legală a calității procesuale se realizează prin cesiune de creanță;
c) în cazul persoanelor fizice transmiterea convențională a calității procesuale se realizează prin succesiune.

1014. Transmiterea convențională a calității procesuale are loc dacă intervine:
a) cesiunea de creanță sau preluarea de datorie;
b) dezbaterea succesiunii;
c) reorganizarea.

1015. Referitor la interes ca și condiție de exercitare a acțiunii civile:
a) trebuie să existe nu numai la declanșarea procedurii judiciare ci pe tot parcursul procesului;
b) trebuie să existe numai la declanșarea procedurii judiciare;
c) trebuie să existe doar la pronunțarea hotărârii.

1016. Referitor la interes ca și condiție de exercitare a acțiunii civile:
a) interesul trebuie să îndeplinească următoarele condiții: să fie legitim, născut și actual, personal și direct;
b) lipsa interesului nu se invocă pe cale de excepție;
c) lipsa interesului se invocă pe fond.

1017. Acțiunea în constatare prezintă următoarele particularități față de acțiunea în realizare:
a) se poate cere și constatarea existenței sau neexistenței unui fapt;
b) constituie titlu executoriu;
c) are un caracter subsidiar față de acțiunea în realizare și va fi respinsă ca inadmisibilă dacă partea poate să ceară realizarea dreptului.

1018. Este acțiune patrimonială:
a) acțiunea de divorț;
b) acțiunea pentru anularea căsătoriei;
c) acțiunea în revendicare.

1019. Este acțiune personală:
a) acțiunea confesorie;
b) acțiunea negatorie;
c) acțiunea pentru restituirea unui împrumut.

1020. Referitor la acțiunile principale, accesorii și incidentale:
a) acțiunea principală este aceea prin care se declanșează procedura judiciară;
b) acțiunea accesorie este aceea a cărei rezolvare nu depinde de soluția dată acțiunii principale;
c) acțiunea incidentală este aceea a cărei rezolvare depinde de soluția dată acțiunii principale.

1021. Este acțiune incidentală:
a) cererea reconvențională și cererea de intervenție voluntară;
b) cererea de chemare în judecată;
c) întâmpinarea.

1022. Incompatibilitatea:
a) mijloacele procedurale prin care se invocă incompatibilitatea sunt abținerea și strămutarea;
b) cazurile de incompatibilitate sunt expres și limitativ prevăzute de lege;
c) mijloacele procedurale prin care se invocă incompatibilitatea este doar recuzarea.

1023. Referitor la incompatibilitatea absolută:
a) judecătorul care a pronunțat o încheiere preparatorie poate judeca aceeași pricină în apel;
b) judecătorul care a pronunțat o încheiere preparatorie nu poate judeca aceeași pricină în recurs;
c) judecătorul care a pronunțat hotărârea prin care s-a soluționat cauza poate judeca aceeași pricină în revizuire.

1024. Referitor la abținere:
a) declarația de abținere se face în scris sau verbal în ședința de judecată, fiind consemnată în încheiere;
b) declarația de abținere se face întotdeauna în scris de îndată ce judecătorul a cunoscut existența cazului de incompatibilitate;
c) declarația de abținere se face întotdeauna verbal în ședința de judecată, fiind consemnată în încheiere.

1025. Referitor la recuzare:
a) recuzarea este reglementată de norme imperative partea fiind obligată să recuze judecătorul;
b) de regulă, recuzarea se soluționează de un alt complet al instanței respective, în compunerea căruia nu poate intra judecătorul recuzat;
c) formularea unei cereri de recuzare determină suspendarea judecății.

1026. Intervenția voluntară:
a) este de două feluri: principală și accesorie;
b) intervenția este principală atunci când terțul intervenient sprijină apărarea uneia dintre părți;
c) cererea de intervenție accesorie nu se poate formula înaintea instanței de recurs.

1027. Cererea de intervenție principală:
a) poate fi făcută numai în fața primei instanțe și înainte de închiderea dezbaterilor;
b) nu anulează condițiile intervenției principale se poate face și în instanța de apel;
c) cererea de intervenție principală poate fi formulată direct în recurs, atunci când în cauză nu poate fi exercitată decât calea recursului.

1028. Cererea de intervenție accesorie:
a) terțul participă voluntar la judecată pentru a apăra drepturile uneia din părțile procesului;
b) cererea de intervenție accesorie poate fi formulată doar în favoarea părților originare (reclamant, pârât) sau în favoarea părților interveniente (intervenient principal, chemat în garanție);
c) poate fi făcută numai în fața primei instanțe și înainte de închiderea dezbaterilor.

1029. Compunerea instanței:
a) cauzele date în competența de primă instanță a curților de apel se judecă de 3 judecători;
b) cauzele date în competența de primă instanță a tribunalelor se judecă de 2 judecători;
c) cauzele date în competența de primă instanță a judecătoriilor se judecă de un singur judecător.

1030. Reprezentarea părților:
a) poate fi legală sau convențională;
b) poate fi legală, convențională sau judiciară;
c) poate fi legală sau judiciară.

1031. Reprezentarea părților:
a) Statul Român este reprezentat prin Ministerul Finanțelor Publice, afară de cazul în care legea stabilește un alt organ în acest sens;
b) Statul Român este reprezentat prin Banca Națională a României, afară de cazul în care legea stabilește un alt organ în acest sens;
c) minorul între 14 și 18 ani este reprezentat legal prin părinți.

1032. Referitor la competența materială a judecătoriei:
a) judecătoria judecă în primă instanță litigiile ai căror obiect are o valoare de până la 200.000 lei;
b) judecătoria soluționează în primă instanță cererile de împărțire a judecății a căror obiect are o valoare de până la 200.000 lei inclusiv;
c) judecătoria soluționează în primă instanță cererile de împărțire a judecății indiferent de valoare.

1033. Referitor la competența materială a tribunalului:
a) soluționează în primă instanță cererile de împărțală judiciară al căror obiect are o valoare mai mare de 200.000 lei;
b) în primă instanță judecă este instanța de drept comun investită cu toate cererile care nu sunt date prin lege în competența altor instanțe;
c) potrivit criteriului valorii obiectului cererii, tribunalul soluționează cererile cu o valoare mai mare de 200.000 lei indiferent de natura părților (exceptând cererile de împărțală judiciară).

1034. Competența după valoarea obiectului cererii:
a) nu se determină după valoarea obiectului capitolului principal de cerere;
b) pentru stabilirea valorii se vor avea în vedere și accesoriile pretenției principale, respectiv dobânzile, penalitățile, fructele;
c) instanța legal investită după valoarea obiectului cererii rămâne competentă să judece chiar dacă, ulterior învestirii, intervin modificări în ceea ce privește cuantumul valorii aceluiași obiect.

1035. Conflictul negativ de competență:
a) apare atunci când două sau mai multe instanțe sau organe cu activitate jurisdicțională se declară necompetente să soluționeze aceeași pricină, declinându-și reciproc competența;
b) instanța care și-a declinat ultima competență, va soluționa conflictul de competență;
c) nu determină o întrerupere a cursului judecății.

1036. Conflictul negativ de competență:
a) nu poate să apară între secții diferite ale aceleași instanțe;
b) instanța în fața căreia s-a ivit conflictul de competență nu va suspenda judecata cauzei;
c) instanța în fața căreia s-a ivit conflictul de competență va înainta dosarul instanței competente să soluționeze conflictul.

1037. Excepția de necompetență:
a) necompetența este de ordine publică în cazul încălcării competenței generale;
b) necompetența este de ordine publică în cazul încălcării competenței teritoriale alternative;
c) necompetența generală a instanțelor judecătorești nu poate fi invocată de părți ci doar de către judecător în orice stare a pricinii.

1038. Excepția de necompetență:
a) necompetența nu este de ordine publică în cazul încălcării competenței materiale;
b) necompetența nu este de ordine publică în cazul încălcării competenței teritoriale exclusive;
c) necompetența materială și teritorială exclusivă trebuie invocată de părți ori de către judecător la primul termen de judecată la care părțile sunt legal citate în fața primei instanțe.

1039. Competența teritorială de drept comun:
a) cererea de chemare în judecată se adresează instanței de la domiciliul sau sediul pârâtului dacă legea nu prevede altfel;
b) cererea de chemare în judecată se adresează instanței de la domiciliul reclamantului dacă legea nu prevede altfel;
c) instanța își declină competența de îndată, ulterior sesizării, pârâtul își schimbă domiciliul sau sediul.

1040. Competența teritorială alternativă (facultativă):
a) cererea de chemare în judecată împotriva unei persoane juridice de drept privat nu se poate face și la instanța locului unde ea are un dezmembrământ fără personalitate juridică;
b) pârâtul are alegerea între mai multe instanțe deopotrivă competente;
c) cererea de chemare în judecată a mai multor pârâți poate fi introdusă la instanța competentă pentru oricare dintre aceștia.

1041. Competența teritorială exclusivă (excepțională):
a) cererile privitoare la drepturile reale imobiliare se introduc numai la instanța în a cărei circumscripție este situat imobilul;
b) cererile de împărțală judiciară a unui imobil, când indiviziunea rezultă din succesiune se introduc numai la instanța în a cărei circumscripție este situat imobilul;
c) cererile de împărțală judiciară a unui imobil codevălmaș al foștilor soți se introduc numai la instanța în a cărei circumscripție este situat imobilul.

1042. Sunt acte de procedură emise de către instanța de judecată:
a) cererea de chemare în judecată, cererea reconvențională, întâmpinarea;
b) încheierea de ședință, hotărârea judecătorească;
c) raportul de expertiză.

1043. Când termenul procedural se socotește pe zile:
a) intră în calcul ziua de la care începe să curgă termenul și ziua când acesta se împlinește;
b) nu intră în calcul ziua de la care începe să curgă termenul, nici ziua când acesta se împlinește;
c) nu intră în calcul ziua de la care începe să curgă termenul, dar intră în calcul ziua când acesta se împlinește.

1044. Termenul procedural de 30 de zile de apel aferent unei hotărâri comunicate părții la data de 03 iunie 2025 se va împlini la data de:
a) 02 iulie 2025;
b) 03 iulie 2025;
c) 04 iulie 2025.

1045. Nulitatea nu este condiționată de existența unei vătămări în cazul încălcării dispozițiilor legale referitoare la:
a) capacitatea procesuală;
b) calitatea procesuală;
c) citarea martorilor.

1046. Invocarea nulității:
a) nulitatea absolută poate fi invocată numai de către judecător în orice termen de judecată;
b) nulitatea relativă poate fi invocată numai de partea interesată (de cel lezat în drepturile sale) și numai în ipoteza în care regularitatea nu este cauzată prin fapta proprie.

1047. Pentru a se dispune repunerea în termen:
a) partea trebuie să facă dovada că a fost împiedicată dintr-o împrejurare mai presus de voința ei, împrejurare care s-a produs înainte de împlinirea termenului;
b) partea trebuie să facă dovada că a fost împiedicată dintr-o împrejurare mai presus de voința ei, împrejurare care s-a produs după împlinirea termenului;
c) în termen de cel mult 45 zile de la data încetării împiedicării, partea trebuie să formuleze cererea de repunere în termen.

1048. Neîndeplinirea procedurii prealabile:
a) poate fi invocată de către pârât prin întâmpinare, sub sancțiunea decăderii;
b) poate fi invocată întotdeauna și de către instanță din oficiu;
c) poate fi invocată întotdeauna atât de către pârât cât și de către instanță din oficiu.

1049. Cererea de chemare în judecată:
a) va cuprinde datele de identitate ale părților și ale reprezentantului părții, obiectul cererii, motivele de fapt și de drept, dovezile și semnătura;
b) nu se timbrează anticipat;
c) se depune întotdeauna în două exemplare.

1050. Regularizarea cererii de chemare în judecată:
a) completul căruia i s-a repartizat aleatoriu cauza verifică, de îndată, dacă cererea de chemare în judecată este de competența sa și îndeplinește cerințele prevăzute la art. 194-197 C.pr.civ.;
b) dacă obligațiile privind completarea cererii nu sunt îndeplinite în termenul acordat se dispune suspendarea cererii;
c) motivul încheierii de suspendare reclamantul va putea face cerere de reexaminare.

1051. Fixarea primului termen de judecată:
a) cererea de chemare în judecată se comunică cu pârâtul, punându-i-se în vedere că are obligația de a depune întâmpinare până la primul termen de judecată;
b) întâmpinarea se comunică de îndată reclamantului, care este obligat să depună răspuns la întâmpinare;
c) reclamantul va lua cunoștință de răspunsul la întâmpinare la dosarul cauzei.

1052. Modificarea cererii de chemare în judecată:
a) se poate face numai până la primul termen la care părțile sunt legal citate;
b) după primul termen la care reclamantul este legal citat se poate face numai cu acordul expres al tuturor părților;
c) instanța dispune amânarea pricinii și comunicarea cererii modificate pârâtului, în vederea formulării întâmpinării atunci când reclamantul mărește sau micșorează cuantumul obiectului cererii.

1053. Întâmpinarea:
a) este actul de procedură prin care pârâtul se apără, în fapt și în drept, față de cererea de chemare în judecată;
b) este actul de procedură prin care pârâtul are, în legătură cu cererea reclamantului, pretenții derivând din același raport juridic sau strâns legate de aceasta;
c) întâmpinarea nu se comunică reclamantului.

1054. Cererea reconvențională:
a) în cazul în care pretențiile formulate prin cerere reconvențională privesc și alte persoane decât reclamantul, acestea vor fi chemate în judecată ca pârâți;
b) reclamantul poate formula cerere reconvențională la cererea reconvențională a pârâtului inițial;
c) cererea reconvențională trebuie să îndeplinească condițiile prevăzute pentru cererea de chemare în judecată și nu se timbrează.

1055. Nu se impune citarea părților în cazul soluționării:
a) conflictului negativ de competență;
b) cererii de strămutare;
c) căile de atac.

1056. Se soluționează cu citarea părților:
a) cererea de preschimbare a termenului de judecată;
b) căile de atac;
c) conflictul negativ de competență.

1057. Citarea prin publicitate:
a) se face prin afișarea citației la sediul primăriei;
b) se face prin publicarea citației într-un ziar local de largă răspândire;
c) instanța numește un curator pentru pârâtul citat prin publicitate, dintre avocații baroului.

1058. Nu are termen în cunoștință:
a) partea care se prezintă la un termen de judecată personal sau prin reprezentarea legală sau convențională chiar neîmpreunăți;
b) partea căreia i s-a înmânat citația, fie personal fie prin reprezentant și a semnat dovada de comunicare;
c) partea chemată la interogatoriu, în cazul în care nu a fost prezentă la încuviințarea lui, când s-a stabilit și termenul pentru luarea acestuia.

1059. Cauzele se pot amâna în următoarele situații:
a) prin învoiala părților sau pentru lipsă de apărare;
b) în cazul majorării cuantumului obiectului cererii de chemare în judecată;
c) în cazul micșorării cuantumului obiectului cererii de chemare în judecată.

1060. Amânarea judecății pentru lipsă de apărare:
a) poate fi dispusă în cazul majorării cuantumului obiectului cererii de chemare în judecată;
b) poate fi dispusă, la cererea părții interesate, numai în mod excepțional, pentru motive temeinice și care nu sunt imputabile părții sau reprezentantului ei;
c) nu poate fi dispusă după primul termen de judecată.

1061. Primul termen de judecată:
a) reclamantul își poate modifica cererea de chemare în judecată până la primul termen de judecată la care părțile sunt legal citate;
b) reclamantul își poate modifica cererea de chemare în judecată până după primul termen de judecată la care este legal citat;
c) după primul termen modificarea cererii de chemare în judecată poate avea loc numai cu acordul instanței.

1062. Încheierile de ședință:
a) încheierile prin care se amână judecata sunt preparatorii și leagă instanța, aceasta neputând reveni asupra a ceea ce a statuat;
b) în cazul încheierilor interlocutorii instanța nu este ținută de acestea și poate reveni asupra lor;
c) sunt încheieri interlocutorii acelea prin care, fără a se hotărî în totul asupra procesului, se soluționează excepții procesuale, incidente procedurale ori alte chestiuni litigioase.

1063. Excepția conexității:
a) poate fi invocată de părți sau din oficiu cel mai târziu la primul termen de judecată înaintea instanței ulterior sesizate;
b) dacă instanțele sunt de grad diferit, conexarea dosarelor se va face la instanța inferioară în grad;
c) instanțele nu pot fi disjuns și judecate separat.

1064. Cercetarea procesuală:
a) instanța este chemată să rezolve excepțiile ce se invocă ori pe care le poate ridica din oficiu, să încuviințeze și să administreze probele și să îndeplinească orice alt act de procedură necesar soluționării cauzei;
b) instanța nu poate examina cererile de intervenție formulate de părți sau de terțe persoane, în condițiile legii;
c) instanța va soluționa fondul cauzei.

1065. Excepțiile absolute:
a) sunt cele prin care se invocă încălcarea unor norme care ocrotesc cu precădere interesele părților;
b) sunt cele prin care se invocă încălcarea unor norme de ordine publică;
c) pot fi invocate doar de către instanță în orice stare a procesului.

1066. Propunerea probelor:
a) probele se propun, sub sancțiunea decăderii, de către reclamant prin cererea de chemare în judecată, iar de către pârât prin întâmpinare, dacă legea nu dispune altfel;
b) judecătorul nu poate, din oficiu, să pună în discuția părților necesitatea admiterii unor alte probe, dacă părțile se împotrivesc;
c) părțile pot invoca în căile de atac omisiunea instanței de a ordona din oficiu probe.

1067. Terminarea cercetării procesului:
a) instanța înainte de soluționarea excepțiilor, declară cercetarea procesului încheiată și fixează termen pentru dezbaterea fondului;
b) instanța după soluționarea excepțiilor, declară cercetarea procesului încheiată și fixează termen pentru dezbaterea fondului;
c) părțile nu pot solicita judecarea în lipsă a procesului.

1068. Excepția procesuală:
a) ca natură juridică excepțiile sunt apărări de fond;
b) pune în discuție întinderea sau existența dreptului pretins;
c) este mijlocul prin care partea interesată invocă neregularități procedurale sau lipsuri referitoare la dreptul la acțiune.

1069. Excepția procesuală:
a) admiterea ei conferă autoritate de lucru judecat hotărârii;
b) după efectul pe care îl produce se clasifică în excepții de procedură și excepții de fond;
c) după caracterul normelor încălcate se clasifică în excepții absolute și excepții relative.

1070. Înscrisul autentic:
a) este autentificat după caz prinși și confirmat de o autoritate publică, notarul public sau de o persoană investită cu autoritate publică, în forma și condițiile stabilite de lege;
b) nu au natura unor înscrisuri autentice încheierile de ședință și hotărârile judecătorești;
c) face dovada până la proba contrară cu privire la constatările făcute personal de cel care a autentificat actul.

1071. Înscrisul sub semnătură privată:
a) face dovada până la înscrierea în fals;
b) face dovada până la proba contrară;
c) nu poate fi întocmit de către avocat ci numai de către părți.

1072. Pot fi audiați în calitate de martori:
a) rudele și afinii de gradul al patrulea;
b) soțul, fostul soț, logodnicul ori concubinul;
c) persoanele care beneficiază de consiliere judiciară sau tutelă specială.

1073. Suspendarea procesului:
a) încheierea de suspendare poate fi atacată cu apel, în mod separat la instanța ierarhic superioară;
b) încheiere de suspendare poate fi atacată odată cu fondul;
c) poate fi voluntară, de drept și facultativă.

1074. Dezbaterea în fond a procesului:
a) după închiderea dezbaterilor, părțile nu mai pot depune înscrisuri în probațiune;
b) după închiderea dezbaterilor, părțile mai pot depune înscrisuri în probațiune;
c) pronunțarea hotărârii poate fi amânată pentru un termen care nu poate depăși 25 zile.

1075. Deliberarea și pronunțarea hotărârii:
a) judecătorul care a luat parte la judecată este ținut să se pronunțe chiar dacă nu mai este judecător al instanței respective, cu excepția cazului în care, în condițiile legii, i-a încetat calitatea de judecător sau este suspendat din funcție;
b) judecătorul care a luat parte la judecată nu este ținut să se pronunțe dacă nu mai este judecător al instanței respective și, în toate situațiile, procesul se repune pe rol;
c) pronunțarea se face în camera de consiliu.

1076. Luarea hotărârii:
a) hotărârea trebuie să fie rezultatul acordului membrilor completului de judecată și se redactează numai dacă nu a fost realizată procesul se repune pe rol în complet de divergență;
b) în cazul în care majoritatea nu e realizată, hotărârea se ia cu majoritatea membrilor completului de judecată;
c) în cazul în care majoritatea nu poate fi realizată, hotărârea o ia președintele instanței.

1077. Judecata în complet de divergență:
a) se judecă cu citarea părților;
b) se judecă fără citarea părților;
c) judecătorii nu au dreptul de a reveni asupra părerii lor care a provocat divergența.

1078. Întocmirea minutei:
a) după ce a fost luată hotărârea, se va întocmi de îndată o minută care va cuprinde soluția;
b) minuta, sub sancțiunea nulității hotărârii, se va semna pe fiecare pagină de către judecători și grefier;
c) minuta nu trebuie semnată.

1079. Orice cerere de chemare în judecată se perimă de drept, dacă a rămas în nelucrare din motive imputabile părții, timp de:
a) 24 luni;
b) 12 luni;
c) 6 luni.

1080. Renunțarea la judecată:
a) poate fi făcută verbal în ședință de către parte;
b) poate fi făcută numai prin înscris autentic;
c) poate fi făcută numai prin înscris sub semnătură privată.

1081. Renunțarea la dreptul subiectiv dedus judecății:
a) pentru renunțarea la dreptul subiectiv este necesar acordul pârâtului;
b) renunțarea se poate face atât verbal în ședință cât și prin înscris autentic;
c) renunțarea se poate face numai prin înscris autentic.

1082. Tranzacția judiciară:
a) trebuie încheiată în formă scrisă și va alcătui dispozitivul hotărârii;
b) tranzacția poate fi atacată cu apel la instanța ierarhic superioară;
c) tranzacția judiciară nu poate fi atacată, potrivit dreptului comun, decât pentru cauze de nulitate ori rezoluțiune, ori cu acțiune pauliană.

1083. Sunt hotărâri definitive:
a) hotărârile date în primă instanță susceptibile de a fi atacate cu apel;
b) hotărârile date în primă instanță, care nu mai pot fi atacate cu apel;
c) hotărârile date în recurs, chiar dacă prin acestea s-a soluționat fondul pricinii.

1084. Hotărârea judecătorească:
a) cuprinde partea introductivă sau partea introductivă, considerentele sau motivarea și dispozitivul;
b) dispozitivul cuprinde obiectul cererii și susținerile pe scurt ale părților;
c) considerentele cuprind soluția dată tuturor cererilor deduse judecății și cuantumul cheltuielilor de judecată acordate.

1085. Hotărârea judecătorească produce următoarele efecte:
a) dezînvesteste instanța de litigiul cu care a fost învestită;
b) constituie înscris sub semnătură privată;
c) hotărârea judecătorească prin care se ia o măsură provizorie are autoritate de lucru judecat asupra fondului.

1086. Îndreptarea, lămurirea și completarea hotărârii:
a) erorile sau omisiunile materiale pot fi îndreptate din oficiu ori la cerere în același termen în care se poate declara, după caz, apel sau recurs;
b) lămurirea cu privire la înțelesul, întinderea sau aplicarea dispozitivului hotărârii poate fi cerută în același termen în care se poate declara, după caz, apel sau recurs;
c) completarea hotărârii poate fi cerută în același termen în care se poate declara, după caz, apel sau recurs, iar în cazul hotărârilor date în căile extraordinare de atac sau în fond după casarea cu reținere, în termen de 15 zile de la pronunțare.

1087. Cheltuielile de judecată:
a) pierderea procesului nu echivalează cu existența unei culpe procesuale;
b) la baza obligației de plată a cheltuielilor de judecată stă culpa procesuală a părții care a pierdut procesul;
c) dacă acțiunea reclamantului a fost admisă, pârâtul este partea care a câștigat procesul și reclamantul va fi partea care a pierdut procesul și prin urmare va fi obligată la plata cheltuielilor de judecată.

1088. Cheltuielile de judecată:
a) sunt taxele judiciare de timbru, onorariile avocaților și ale experților;
b) cererea privind cheltuielile de judecată trebuie să facă, în condițiile legii, o evaluare a existenței și întinderii lor, cel mai târziu la data încheierii hotărârii;
c) instanța nu poate să reducă cheltuielile de judecată reprezentând onorariul avocaților.

1089. Legalitatea căii de atac:
a) hotărârea judecătorească este supusă numai căilor de atac prevăzute de lege;
b) hotărârea judecătorească este supusă numai căilor de atac prevăzute de regulament;
c) menționarea greșită a căii de atac în dispozitivul hotărârii împiedică partea să declare calea de atac prevăzută de lege.

1090. Ordinea exercitării căilor de atac:
a) căile extraordinare de atac pot fi exercitate chiar dacă este deschisă și calea de atac a apelului;
b) căile extraordinare de atac nu pot fi exercitate atât timp cât este deschisă calea de atac a apelului;
c) în cazul hotărârilor susceptibile de apel, dacă acesta nu a fost exercitat, recursul este admisibil.

1091. Partea din hotărâre care poate fi atacată:
a) calea de atac se îndreaptă numai împotriva soluției cuprinse în dispozitivul hotărârii;
b) calea de atac nu poate viza numai considerentele hotărârii prin care s-au dat dezlegări unor probleme de drept;
c) admițând calea de atac împotriva considerentelor, instanța va înlătura considerentele atacate și le va înlocui cu propriile considerente, menținând soluția cuprinsă în dispozitivul hotărârii atacate.

1092. Sunt forme ale apelului:
a) apelul principal și apelul accesoriu;
b) apelul principal și apelul incident;
c) apelul principal, apelul incident și apelul provocat.

1093. Termenul de apel este de:
a) 30 de zile de la comunicarea hotărârii, dacă legea nu dispune altfel;
b) 30 de zile de la pronunțarea hotărârii, dacă legea nu dispune altfel;
c) 15 zile de la comunicarea hotărârii, dacă legea nu dispune altfel.

1094. Depunerea apelului:
a) apelul și când este cazul, motivele de apel se depun la instanța care soluționează calea de atac, sub sancțiunea nulității;
b) apelul și, când este cazul, motivele de apel se depun la instanța a cărei hotărâre se atacă, sub sancțiunea nulității;
c) apelul nu se timbrează.

1095. Apelul incident:
a) se depune de către intimat odată cu întâmpinarea la apelul principal;
b) se depune în același termen în care se depune apelul principal;
c) dacă apelantul principal își retrage apelul sau dacă acesta este respins ca tardiv, ca inadmisibil ori pentru alte motive care nu impun cercetarea fondului, apelul incident se va disjungue și se va soluționa separat.

1096. Efectul devolutiv al apelului:
a) în cauzele în care apelul nu se motivează instanța nu va anula apelul;
b) efectul devolutiv al apelului provoacă o nouă judecată a cauzei;
c) prin apel se poate schimba cadrul procesual stabilit în fața primei instanțe.

1097. Motivarea recursului:
a) în cazul în care recursul nu se motivează instanța de recurs se va pronunța, în fond, numai pe baza celor invocate la prima instanță;
b) recursul este nul dacă nu a fost motivat în termenul legal, cu excepția motivelor de casare care sunt de ordine publică;
c) motivele de ordine publică nu pot fi ridicate din oficiu de către instanță după împlinirea termenului de motivare a recursului.

1098. Motivele de recurs:
a) casarea unei hotărâri se poate cere când hotărârea a fost dată cu încălcarea competenței de ordine publică a altei instanțe, chiar fără a fi invocată anterior, excepția necompetenței;
b) casarea unei hotărâri se poate cere când s-a încălcat autoritatea de lucru judecat;
c) casarea unei hotărâri se poate cere dacă hotărârea a fost pronunțată de alt judecător decât cel care a luat parte la cercetarea procesului.

1099. Probațiunea în recurs:
a) în recurs nu se pot produce noi probe;
b) în recurs nu se pot produce noi probe, cu excepția înscrisurilor noi, care pot fi depuse până la primul termen din recurs;
c) în recurs nu se pot produce noi probe, cu excepția înscrisurilor noi, care pot fi depuse, sub sancțiunea decăderii, odată cu cererea de recurs, respectiv odată cu întâmpinarea.

1100. Soluțiile instanțelor de recurs:
a) instanța de recurs va casa cu trimitere o singură dată în cursul procesului în cazul în care instanța a cărei hotărâre este atacată cu recurs a soluționat procesul fără a intra în cercetarea fondului sau judecata s-a făcut în lipsa părții care a fost nelegal citată la dezbaterea fondului;
b) instanța de recurs va casa cu trimitere o singură dată în cursul procesului în cazul în care instanța a cărei hotărâre este atacată cu recurs a soluționat procesul fără a intra în cercetarea fondului sau judecata s-a făcut în lipsa părții care a fost nelegal citată la administrarea probelor;
c) instanța de recurs va casa cu trimitere, o singură dată în cursul procesului, în cazul în care instanța a cărei hotărâre este atacată cu recurs a soluționat procesul fără a intra în cercetarea fondului sau judecata s-a făcut în lipsa părții care a fost nelegal citată, atât la administrarea probelor cât și la dezbaterea fondului.

